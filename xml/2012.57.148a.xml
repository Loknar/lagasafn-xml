<?xml version="1.0" ?>
<law nr="57" parliament="148a" year="2012">
  <name>Lög um réttarstöðu einstaklinga með kynáttunarvanda</name>
  <num-and-date>2012  nr. 57  25. júní</num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=140&amp;amp;mnr=736&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/140/s/1174.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 27. júní 2012. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; heilbrigðisráðherra &lt;/b&gt; eða &lt;b&gt; velferðarráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna &lt;a href=&quot;2017084.html&quot;&gt; hér. &lt;/a&gt;</minister-clause>
  <art nr="1">
    <nr-title>1. gr.</nr-title>
    <name>Markmið.</name>
    <subart nr="1">
      <sen>Markmið laga þessara er að tryggja einstaklingum með kynáttunarvanda jafna stöðu fyrir lögum á við aðra í samræmi við mannréttindi og mannhelgi.</sen>
    </subart>
  </art>
  <art nr="2">
    <nr-title>2. gr.</nr-title>
    <name>Gildissvið.</name>
    <subart nr="1">
      <sen>Lög þessi gilda um réttarstöðu einstaklinga með kynáttunarvanda.</sen>
    </subart>
  </art>
  <art nr="3">
    <nr-title>3. gr.</nr-title>
    <name>Skilgreiningar.</name>
    <subart nr="1">
      <sen>Í lögum þessum hafa eftirfarandi orð svofellda merkingu:</sen>
      <numart nr="1">
        <nr-title>1.</nr-title>
        <name>Kynáttunarvandi:</name>
        <sen>Upplifun einstaklings frá unga aldri um að hann telji sig hafa fæðst í röngu kyni og óskar að tilheyra hinu kyninu.</sen>
      </numart>
      <numart nr="2">
        <nr-title>2.</nr-title>
        <name>Kynleiðréttandi aðgerð:</name>
        <sen>Leiðrétting á líffræðilegu kyni með skurðaðgerð.</sen>
      </numart>
    </subart>
  </art>
  <art nr="4">
    <nr-title>4. gr.</nr-title>
    <name>Teymi Landspítala um kynáttunarvanda.</name>
    <subart nr="1">
      <sen>Á Landspítala skal starfa teymi sérfræðinga um kynáttunarvanda og skal það tilnefnt af forstjóra sjúkrahússins.</sen>
      <sen>Hlutverk teymisins er að hafa umsjón með greiningu og viðurkenndri meðferð einstaklinga með kynáttunarvanda.</sen>
      <sen>Í teyminu skulu vera sérfræðingar á sviði geðlækninga, innkirtlalækninga og sálfræði.</sen>
      <sen>Teyminu er heimilt að kalla til aðra sérfræðinga sér til ráðgjafar og samstarfs.</sen>
    </subart>
    <subart nr="2">
      <sen>Hafi einstaklingur með kynáttunarvanda hlotið greiningu og viðurkennda meðferð í útlöndum er teyminu heimilt að taka tillit til þess.</sen>
    </subart>
  </art>
  <art nr="5">
    <nr-title>5. gr.</nr-title>
    <name>Skipun sérfræðinefndar um kynáttunarvanda.</name>
    <subart nr="1">
      <sen>Ráðherra skipar sérfræðinefnd um kynáttunarvanda til fjögurra ára í senn.</sen>
      <sen>Í nefndinni eiga sæti þrír menn.</sen>
      <sen>Skulu tveir nefndarmenn skipaðir án tilnefningar, landlæknir, sem er formaður nefndarinnar, og annar læknir.</sen>
      <sen>Þriðji nefndarmaðurinn, lögfræðingur, skal tilnefndur af ráðherra sem fer með mannréttindamál.</sen>
    </subart>
    <subart nr="2">
      <sen>Kostnaður af störfum nefndarinnar greiðist úr ríkissjóði og skal hún hafa aðsetur hjá embætti landlæknis.</sen>
    </subart>
  </art>
  <art nr="6">
    <nr-title>6. gr.</nr-title>
    <name>Verkefni sérfræðinefndar um kynáttunarvanda.</name>
    <subart nr="1">
      <sen>Sá sem hlotið hefur greiningu og viðurkennda meðferð hjá teymi Landspítala um kynáttunarvanda getur óskað staðfestingar hjá sérfræðinefnd um kynáttunarvanda um að hann tilheyri gagnstæðu kyni.</sen>
      <sen>Með umsókn skal fylgja greinargerð teymisins.</sen>
      <sen>Þar skal m.a. koma fram að umsækjandi hafi verið undir eftirliti teymisins í a.m.k. 18 mánuði og hafi verið í gagnstæðu kynhlutverki í a.m.k. eitt ár.</sen>
    </subart>
    <subart nr="2">
      <sen>Jafnframt er það skilyrði staðfestingar að umsækjandi sé lögráða, eigi lögheimili og hafi haft samfellda, löglega dvöl hér á landi síðustu tvö árin fyrir umsókn og sé sjúkratryggður samkvæmt lögum um sjúkratryggingar.</sen>
    </subart>
    <subart nr="3">
      <sen>Uppfylli umsækjandi skilyrði 1. og 2. mgr. staðfestir sérfræðinefndin að hann tilheyri gagnstæðu kyni.</sen>
      <sen>Ef við á skal sérfræðinefndin einnig staðfesta að umsækjandi sé hæfur til kynleiðréttandi aðgerðar.</sen>
    </subart>
    <subart nr="4">
      <sen>Sérfræðinefndin skal tilkynna umsækjanda niðurstöður ákvörðunar skv. 3. mgr.</sen>
      <sen>Sérfræðinefndin tilkynnir jafnframt Þjóðskrá Íslands að kyn umsækjanda hafi verið leiðrétt samkvæmt lögum þessum.</sen>
    </subart>
    <subart nr="5">
      <sen>Ákvörðun sérfræðinefndarinnar skv. 3. mgr. er ekki unnt að skjóta til æðra stjórnvalds.</sen>
    </subart>
  </art>
  <art nr="7">
    <nr-title>7. gr.</nr-title>
    <name>Réttaráhrif staðfestingar sérfræðinefndar um kynáttunarvanda.</name>
    <subart nr="1">
      <sen>Umsækjandi sem hlotið hefur staðfestingu skv. 3. mgr. 6. gr. nýtur allra þeirra réttinda að lögum sem skráð kyn ber með sér.</sen>
    </subart>
  </art>
  <art nr="8">
    <nr-title>8. gr.</nr-title>
    <name>Kynleiðréttingar og nafnbreytingar í þjóðskrá.</name>
    <subart nr="1">
      <sen>Jafnskjótt og Þjóðskrá Íslands berst tilkynning um leiðrétt kyn einstaklings skv. 4. mgr. 6. gr. skal stofnunin upplýsa viðkomandi um skyldu til nafnbreytingar.</sen>
    </subart>
    <subart nr="2">
      <sen>Leiðrétting á kyni verður ekki skráð í þjóðskrá fyrr en gild umsókn um nafnbreytingu hefur borist Þjóðskrá Íslands og nafni umsækjanda hefur verið breytt samkvæmt lögum um mannanöfn.</sen>
    </subart>
    <subart nr="3">
      <sen>Við leiðréttingu á kyni og nafnbreytingu í þjóðskrá er heimilt að úthluta umsækjanda nýrri kennitölu hjá Þjóðskrá Íslands.</sen>
      <sen>Óski hann nýrrar kennitölu skal fyrri kennitala vera aðgengileg þeim stjórnvöldum og öðrum aðilum sem starfs síns vegna þurfa að vita um tengsl nýju og eldri kennitölunnar.</sen>
    </subart>
  </art>
  <art nr="9">
    <nr-title>9. gr.</nr-title>
    <name>Viðurkenning erlendra ákvarðana.</name>
    <subart nr="1">
      <sen>Einstaklingur, sem skráður er í þjóðskrá en býr í útlöndum eða hefur búið þar og fengið leiðréttingu á kyni sínu vegna kynáttunarvanda eða nafnbreytingu í tengslum við það ferli, getur óskað þess að Þjóðskrá Íslands skrái þessar breytingar í þjóðskrá.</sen>
      <sen>Þjóðskrá Íslands metur gildi framlagðra gagna umsækjanda, m.a. hvort nafnbreyting og/eða leiðrétting á kyni hafi verið gerð samkvæmt heimild þar til bærra stjórnvalda eða dómstóla.</sen>
    </subart>
  </art>
  <art nr="10">
    <nr-title>10. gr.</nr-title>
    <name>Réttarstaða barns gagnvart foreldri.</name>
    <subart nr="1">
      <sen>Réttarstaða barns gagnvart foreldri sem hlotið hefur staðfestingu skv. 3. mgr. 6. gr. er sú sama og áður en slík ákvörðun var tekin.</sen>
    </subart>
  </art>
  <art nr="11">
    <nr-title>11. gr.</nr-title>
    <name>Afturköllun staðfestingar sérfræðinefndar um kynáttunarvanda.</name>
    <subart nr="1">
      <sen>Einstaklingur sem hlotið hefur staðfestingu skv. 3. mgr. 6. gr. getur leitað til teymis Landspítala um kynáttunarvanda vilji hann hverfa aftur til fyrra kyns.</sen>
    </subart>
    <subart nr="2">
      <sen>Sérfræðinefnd um kynáttunarvanda getur afturkallað staðfestingu skv. 3. mgr. 6. gr. að fenginni umsögn teymis Landspítala þess efnis að viðkomandi uppfylli ekki lengur skilyrði ákvæðisins.</sen>
    </subart>
    <subart nr="3">
      <sen>Um ákvörðun sérfræðinefndar skv. 2. mgr. gilda ákvæði 4.–5. mgr. 6. gr., 7. gr. og 8. gr.</sen>
    </subart>
  </art>
  <art nr="12">
    <nr-title>12. gr.</nr-title>
    <name>Reglugerðarheimild.</name>
    <subart nr="1">
      <sen>Ráðherra er heimilt með reglugerð að kveða nánar á um framkvæmd laga þessara.</sen>
    </subart>
  </art>
  <art nr="13">
    <nr-title>13. gr.</nr-title>
    <name>Gildistaka.</name>
    <subart nr="1">
      <sen>Lög þessi öðlast gildi 27. júní 2012.</sen>
    </subart>
  </art>
</law>
