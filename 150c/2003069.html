<!DOCTYPE html>
<html><head>
<title>2003  nr. 69  24. mars/ Lög um Póst- og fjarskiptastofnun</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. október 2020.&nbsp;&nbsp;Útgáfa 150c.&nbsp;&nbsp;Prenta í <a href="/lagasafn/pdf/150c/2003069.pdf">tveimur dálkum</a>.</small>
</small><hr>
<h2> Lög um Póst- og fjarskiptastofnun </h2><p style='text-align:center'><strong>2003  nr. 69  24. mars</strong></p><hr>
<a href="http://www.althingi.is//dba-bin/ferill.pl?ltg=128&amp;mnr=600"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/128/s/0961.html"><i>Frumvarp til laga.</i></a><br>
<br>
<small><b>Tóku gildi 25. júlí 2003.</b> <em>EES-samningurinn:</em> XI. viðauki tilskipun 90/388/EBE, 2002/19/EB, 2002/20/EB, 2002/21/EB og 2002/22/EB.  <em>Breytt með: </em>
<a href="/altext/stjt/2006.172.html">L. 172/2006</a> (tóku gildi 1. jan. 2007). 
<a href="/altext/stjt/2008.088.html">L. 88/2008</a> (tóku gildi 1. jan. 2009 nema brbákv. VII sem tók gildi 21. júní 2008). 
<a href="/altext/stjt/2008.117.html">L. 117/2008</a> (tóku gildi 1. okt. 2008). 
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2012.062.html">L. 62/2012</a> (tóku gildi 29. júní 2012). 
<a href="/altext/stjt/2018.041.html">L. 41/2018</a> (tóku gildi 1. júlí 2018). 
<a href="/altext/stjt/2018.047.html">L. 47/2018</a> (tóku gildi 26. maí 2018). 
<a href="/altext/stjt/2018.072.html">L. 72/2018</a> (tóku gildi 27. júní 2018). 
<a href="/altext/stjt/2018.150.html">L. 150/2018</a> (tóku gildi 8. jan. 2019). 
<a href="/altext/stjt/2019.071.html">L. 71/2019</a> (tóku gildi 5. júlí 2019). 
<a href="/altext/stjt/2019.078.html">L. 78/2019</a> (tóku gildi 1. sept. 2020). 
<a href="/altext/stjt/2019.098.html">L. 98/2019</a> (tóku gildi 1. jan. 2020 nema brbákv. sem tók gildi 16. júlí 2019). 
<a href="/altext/stjt/2019.125.html">L. 125/2019</a> (tóku gildi 1. jan. 2020; <em>EES-samningurinn:</em> XI. viðauki tilskipun 2014/61/ESB). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>samgöngu- og sveitarstjórnarráðherra</b> eða <b>samgöngu- og sveitarstjórnarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Yfirstjórn o.fl.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Póst- og fjarskiptastofnun hefur umsjón með framkvæmd fjarskipta- og póstmála hér á landi eftir því sem mælt er fyrir um í lögum þessum og öðrum lögum.<br>
<IMG SRC="hk.jpg" HEIGHT=11 WIDTH=11 alt="" id="G1M2"> [Póst- og fjarskiptastofnun er sjálfstæð stofnun sem heyrir stjórnarfarslega undir ráðherra.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.078.html#G30">L. 78/2019, 30. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Forstjóri og starfsmenn.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> [Ráðherra]<sup style="font-size:60%">1)</sup> skipar forstjóra Póst- og fjarskiptastofnunar til fimm ára í senn og stjórnar hann rekstri hennar. Forstjóri Póst- og fjarskiptastofnunar ræður aðra starfsmenn stofnunarinnar.<br>
<IMG SRC="hk.jpg" HEIGHT=11 WIDTH=11 alt="" id="G2M2"> Starfsmenn Póst- og fjarskiptastofnunar mega ekki vera stjórnarmenn eða starfsmenn félaga eða annarra aðila sem þeir hafa eftirlit með. Þeir mega ekki vera í hagsmuna- eða fjárhagstengslum við slíka aðila eða samtök þeirra.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 238. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Verkefni.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Verkefni Póst- og fjarskiptastofnunar eru:
<br>&nbsp;&nbsp;&nbsp;<span id="G3M1L1">1.</span> Að annast framkvæmd laga um fjarskipti og laga um póstþjónustu og hafa eftirlit með [fjarskiptum, póstþjónustu og öryggi net- og upplýsingakerfa],<sup style="font-size:60%">1)</sup> svo sem nánar er kveðið á um í lögum um það efni. Stofnunin skal framfylgja lögunum og stuðla að því að markmið þeirra náist.<br>&nbsp;&nbsp;&nbsp;<span id="G3M1L2">2.</span> Að stuðla að samkeppni á sviði póst- og fjarskiptaþjónustu og koma í veg fyrir óréttmæta viðskiptahætti með því m.a. að:<br>&nbsp;&nbsp;&nbsp;<span id="G3M1L3">a.</span> vinna gegn röskun eða takmörkun samkeppni á mörkuðum fjarskipta- og póstþjónustu,<br>&nbsp;&nbsp;&nbsp;<span id="G3M1L4">b.</span> hvetja til skilvirkra fjárfestinga í innviðum fjarskipta og stuðla að nýbreytni,<br>&nbsp;&nbsp;&nbsp;<span id="G3M1L5">c.</span> ýta undir hagnýta notkun tíðna og númera og viðhafa skilvirka stjórn á notkun þessara gæða.<br>&nbsp;&nbsp;&nbsp;<span id="G3M1L6">3.</span> Að taka þátt í þróun markaðar fyrir fjarskipta- og póstþjónustu og upplýsingatækni með því m.a. að:<br>&nbsp;&nbsp;&nbsp;<span id="G3M1L7">a.</span> vinna gegn hindrunum í vegi framboðs á fjarskiptanetum, aðstöðu og þjónustu sem þeim tengist og fjarskipta- og póstþjónustu,<br>&nbsp;&nbsp;&nbsp;<span id="G3M1L8">b.</span> hvetja til uppsetningar og þróunar fjarskiptaneta og gagnvirkni þjónustu sem nær til allra ríkja innan EES,<br>&nbsp;&nbsp;&nbsp;<span id="G3M1L9">c.</span> stuðla að því að gætt sé jafnræðis við meðhöndlun fjarskiptafyrirtækja og póstrekenda sem búa við sömu aðstæður,<br>&nbsp;&nbsp;&nbsp;<span id="G3M1L10">d.</span> eiga samstarf við aðrar eftirlitsstofnanir í EES og Eftirlitsstofnun EFTA í þeim tilgangi að koma á samræmdum eftirlitsháttum og samræmdri túlkun löggjafar,<br>&nbsp;&nbsp;&nbsp;<span id="G3M1L11">e.</span> stuðla að samruna fjarskiptatækni og upplýsingatækni,<br>&nbsp;&nbsp;&nbsp;<span id="G3M1L12">f.</span> stuðla að þróun upplýsingasamfélagsins með markvissri innleiðingu nýrrar tækni og vinnubragða.<br>&nbsp;&nbsp;&nbsp;<span id="G3M1L13">4.</span> Að gæta hagsmuna almennings með því m.a. að:<br>&nbsp;&nbsp;&nbsp;<span id="G3M1L14">a.</span> vinna að því að allir landsmenn eigi aðgang að alþjónustu,<br>&nbsp;&nbsp;&nbsp;<span id="G3M1L15">b.</span> stuðla að vernd neytenda í viðskiptum þeirra við fjarskiptafyrirtæki og póstrekendur,<br>&nbsp;&nbsp;&nbsp;<span id="G3M1L16">c.</span> vinna að ráðstöfunum til að vernda persónuupplýsingar og friðhelgi einkalífs,<br>&nbsp;&nbsp;&nbsp;<span id="G3M1L17">d.</span> stuðla að birtingu skýrra upplýsinga fyrir notendur og krefjast gagnsæi gjaldskráa og skilmála fyrir notkun almennrar fjarskipta- og póstþjónustu,<br>&nbsp;&nbsp;&nbsp;<span id="G3M1L18">e.</span> tryggja hag notenda, þ.m.t. einstakra þjóðfélagshópa, svo sem öryrkja, sem best að því er varðar val, verð og gæði,<br>&nbsp;&nbsp;&nbsp;<span id="G3M1L19">f.</span> tryggja að heildstæði og öryggi almennra fjarskiptaneta sé viðhaldið.<br>&nbsp;&nbsp;&nbsp;<span id="G3M1L20">5.</span> [Að vera ráðgefandi fyrir stjórnvöld og ráðuneyti um málefni er varða fjarskipti, póstþjónustu og öryggi net- og upplýsingakerfa og hafa eftirlit með því að Ísland uppfylli á hverjum tíma þær skuldbindingar sem mælt er fyrir um í alþjóðlegum samningum á umræddum sviðum.]<sup style="font-size:60%">1)</sup> Skal stofnunin beina tilmælum um breytingar á lögum og reglugerðum til [ráðherra]<sup style="font-size:60%">2)</sup> ef þess gerist þörf.<br>&nbsp;&nbsp;&nbsp;<span id="G3M1L21">6.</span> Að taka þátt í samstarfi sem leiðir af alþjóðlegum skuldbindingum á sviði fjarskipta- og póstmála [svo og hvað varðar öryggi net- og upplýsingakerfa].<sup style="font-size:60%">1)</sup><br>&nbsp;&nbsp;&nbsp;<span id="G3M1L22">7.</span> Annað sem lýtur að framkvæmd [laga um fjarskipti, laga um póstþjónustu og laga um öryggi net- og upplýsingakerfa mikilvægra innviða].<sup style="font-size:60%">1)</sup><br>&nbsp;&nbsp;&nbsp;<span id="G3M1L23">[8.</span> Að starfrækja netöryggissveit sem gegnir hlutverki öryggis- og viðbragðsteymis, svo sem nánar er kveðið á um í lögum þessum og öðrum lögum.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G3M2"> Póst- og fjarskiptastofnun og Samkeppnisstofnun skulu setja sameiginlegar leiðbeinandi reglur<sup style="font-size:60%">3)</sup> um meðferð og úrlausn mála sem geta bæði fallið innan marka laga um póst- og fjarskiptamál og samkeppnislaga. Skulu reglur þessar birtar.<br>
<IMG SRC="hk.jpg" HEIGHT=11 WIDTH=11 alt="" id="G3M3"> [Póst- og fjarskiptastofnun og ríkislögreglustjóri skulu hafa gagnkvæmt og virkt samstarf um net- og upplýsingaöryggi.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G3M4"> Forstjóra Póst- og fjarskiptastofnunar er heimilt að fela öðrum hæfum aðilum að framkvæma einstaka þætti skoðunar sem framkvæmd er með heimild í lögum þessum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.078.html#G30">L. 78/2019, 30. gr.</a> <sup style="font-size:60%">2)</sup><a href="/altext/stjt/2010.162.html">L. 162/2010, 238. gr.</a> <sup style="font-size:60%">3)</sup><!a href="ekkitil/ekkitil.html?REGL/20191001">Rgl. 1001/2019</a>. </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Eftirlit með fjarskiptafyrirtækjum og póstrekendum.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Póst- og fjarskiptastofnun hefur eftirlit með starfsemi fjarskiptafyrirtækja og póstrekenda, þar með talið fjárhagsstöðu þeirra, og skal fylgjast með því að starfsemi þeirra sé í samræmi við lög, reglugerðir, reglur, skilyrði eða ákvarðanir sem um starfsemina gilda og að starfsemin sé að öðru leyti í samræmi við heilbrigða og eðlilega viðskiptahætti.<br>
<span id="G4A"></span><IMG SRC="sk.jpg" HEIGHT=11 WIDTH=11 alt=""> <b>[4. gr. a.</b> <em>Netöryggissveit.</em><br>
<IMG SRC="hk.jpg" HEIGHT=11 WIDTH=11 alt="" id="G4AM1"> Netöryggissveit Póst- og fjarskiptastofnunar gegnir hlutverki landsbundins öryggis- og viðbragðsteymis vegna atvika og áhættu er varðar net- og upplýsingaöryggi, ógnir, hættur og atvik á netinu hér á landi, CSIRT-teymis fyrir Ísland. Netöryggissveitin gegnir hlutverki tengiliðar íslenskra stjórnvalda í alþjóðlegu samstarfi CSIRT-teyma.<br>
<IMG SRC="hk.jpg" HEIGHT=11 WIDTH=11 alt="" id="G4AM2"> Netöryggissveit er ætlað að fyrirbyggja og draga úr hættu á netárásum og öðrum öryggisatvikum í netumdæmi Íslands eins og kostur er og sporna við og lágmarka tjón á fjarskiptamarkaði og mikilvægum innviðum í skilningi laga um öryggi net- og upplýsingakerfa mikilvægra innviða. Netöryggissveitin leitast við að greina ógnir og atvik á frumstigi í netumdæmi Íslands, fyrirbyggja og takmarka útbreiðslu þeirra og tjón sem af þeim kann að hljótast. Netöryggissveit samhæfir aðgerðir aðila varðandi viðbrögð við ógnum og atvikum, í samstarfi við ríkislögreglustjóra þegar við á.<br>
<IMG SRC="hk.jpg" HEIGHT=11 WIDTH=11 alt="" id="G4AM3"> Starfslið netöryggissveitar skal uppfylla skilyrði öryggisvottunar skv. <a href="2008034.html#G24">24. gr. varnarmálalaga, nr. 34/2008</a>. Hið sama gildir um annað starfslið sem kemur að netöryggismálum hjá Póst- og fjarskiptastofnun og því ráðuneyti sem fer með mál er varða netöryggi.<br>
<IMG SRC="hk.jpg" HEIGHT=11 WIDTH=11 alt="" id="G4AM4"> Forstjóri Póst- og fjarskiptastofnunar veitir aðgangsheimildir að starfssvæði netöryggissveitar. Takmarka má, synja um eða afturkalla aðgangsheimild af öryggisástæðum eða ef allsherjarregla krefst þess.<br>
<IMG SRC="hk.jpg" HEIGHT=11 WIDTH=11 alt="" id="G4AM5"> Þeim einum er heimill aðgangur að starfssvæði netöryggissveitar sem þangað á lögmætt erindi og hefur gilda aðgangsheimild.<br>
<IMG SRC="hk.jpg" HEIGHT=11 WIDTH=11 alt="" id="G4AM6"> Ráðherra setur, að viðhöfðu samráði við Póst- og fjarskiptastofnun og að fenginni umsögn frá Persónuvernd og ríkislögreglustjóra, eftir því sem við á, nánari fyrirmæli um starfsemi netöryggissveitar í reglugerð. Í henni skal m.a. mælt fyrir um:
<br>&nbsp;&nbsp;&nbsp;<span id="G4AM6L1">a.</span> hlutverk, skipulag og verkefni netöryggissveitar,<br>&nbsp;&nbsp;&nbsp;<span id="G4AM6L2">b.</span> skipun og hæfi starfsmanna netöryggissveitar, þ.m.t. um öryggisvottun,<br>&nbsp;&nbsp;&nbsp;<span id="G4AM6L3">c.</span> meðferð upplýsinga og viðeigandi öryggisráðstafanir, þar á meðal gagnvart erlendum samstarfsaðilum,<br>&nbsp;&nbsp;&nbsp;<span id="G4AM6L4">d.</span> ráðstafanir til að tryggja öryggi og eyðingu gagna og aðrar ráðstafanir til að tryggja friðhelgi einkalífs,<br>&nbsp;&nbsp;&nbsp;<span id="G4AM6L5">e.</span> viðbúnaðaræfingar,<br>&nbsp;&nbsp;&nbsp;<span id="G4AM6L6">f.</span> samstarf við önnur stjórnvöld og stofnanir, og<br>&nbsp;&nbsp;&nbsp;<span id="G4AM6L7">g.</span> skýrslugjöf um starfsemi netöryggissveitar.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.078.html#G30">L. 78/2019, 30. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Eftirlitsúrræði Póst- og fjarskiptastofnunar og viðurlög.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Póst- og fjarskiptastofnun getur krafið þá sem stunda starfsemi sem fellur undir lög um fjarskipti og póstþjónustu um allar upplýsingar sem nauðsynlegar þykja við athugun einstakra mála. [Í tengslum við eftirlit og athuganir mála samkvæmt ákvæðum laga um fjarskipti og laga um póstþjónustu sem ekki snúa að fjarskiptafyrirtækjum eða póstrekendum er einstaklingum og lögaðilum skylt að láta Póst- og fjarskiptastofnun í té allar upplýsingar og gögn sem hún telur nauðsynleg.]<sup style="font-size:60%">1)</sup> [Um aðgang að og vinnslu upplýsinga vegna starfrækslu netöryggissveitar og um eftirlit með starfsemi stafrænna grunnvirkja og veitenda stafrænnar þjónustu fer samkvæmt lögum um öryggi net- og upplýsingakerfa mikilvægra innviða.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G5M2"> Póst- og fjarskiptastofnun getur krafið fjarskiptafyrirtæki um upplýsingar í sambandi við almenna heimild, réttindi eða sérstakar kvaðir, m.a.:
<br>&nbsp;&nbsp;&nbsp;<span id="G5M2L1">a.</span> vegna kerfisbundinnar eða tilfallandi könnunar á því að hlítt sé skilyrðum um greiðslu [jöfnunargjalds],<sup style="font-size:60%">3)</sup> um gagnkvæma starfrækslu þjónustu og samtengingu neta og um starfrækslugjöld fyrir tíðni og númer,<br>&nbsp;&nbsp;&nbsp;<span id="G5M2L2">b.</span> vegna könnunar þess að farið sé eftir skilyrðum almennra heimilda og réttinda að fenginni kvörtun eða þegar stofnunin hefur aðrar ástæður til að ætla að skilyrði sé ekki virt eða þegar stofnunin hefur að eigin frumkvæði hafið rannsókn,<br>&nbsp;&nbsp;&nbsp;<span id="G5M2L3">c.</span> í samræmi við reglur um málsmeðferð við veitingu réttinda til notkunar tíðna og númera og mat á umsóknum þar að lútandi,<br>&nbsp;&nbsp;&nbsp;<span id="G5M2L4">d.</span> vegna útgáfu upplýsinga um samanburð á gæðum og verði þjónustu í þágu notenda,<br>&nbsp;&nbsp;&nbsp;<span id="G5M2L5">e.</span> í afmörkuðum tölfræðilegum tilgangi,<br>&nbsp;&nbsp;&nbsp;<span id="G5M2L6">f.</span> vegna markaðsgreiningar.<br>
<IMG SRC="hk.jpg" HEIGHT=11 WIDTH=11 alt="" id="G5M3"> Að undanteknum upplýsingum skv. c-lið má ekki krefjast upplýsinga samkvæmt þessari grein áður en veittur er aðgangur að markaði né gera þær að skilyrði fyrir slíkum aðgangi. Þegar Póst- og fjarskiptastofnun óskar eftir þessum upplýsingum frá fjarskiptafyrirtækjum skal stofnunin gera grein fyrir því í hvaða tilgangi á að nota upplýsingarnar.<br>
<IMG SRC="hk.jpg" HEIGHT=11 WIDTH=11 alt="" id="G5M4"> Sem hluta af eftirliti er Póst- og fjarskiptastofnun heimilt að krefjast þess að henni séu m.a. látnir í té ársreikningar, milliuppgjör, yfirlýsingar endurskoðenda eða aðrar sambærilegar upplýsingar. Getur stofnunin krafist hvort sem er munnlegra eða skriflegra upplýsinga, innan hæfilegs frests sem hún ákveður.<br>
<IMG SRC="hk.jpg" HEIGHT=11 WIDTH=11 alt="" id="G5M5"> Póst- og fjarskiptastofnun getur með sömu skilyrðum og í 4. mgr. krafist þess að fá gögn afhent til athugunar. Skulu þau afhent innan hæfilegs frests sem stofnunin setur.<br>
<IMG SRC="hk.jpg" HEIGHT=11 WIDTH=11 alt="" id="G5M6"> Telji Póst- og fjarskiptastofnun að fjárhagsstaða fjarskiptafyrirtækja eða póstrekenda sé slík að hætta sé á að viðkomandi uppfylli ekki skyldur þær sem mælt er fyrir um í almennum heimildum, réttindum, [rekstrarleyfum eða skilgreindum alþjónustukvöðum]<sup style="font-size:60%">4)</sup> getur stofnunin krafist þess að bætt verði úr innan tiltekins frests.<br>
<IMG SRC="hk.jpg" HEIGHT=11 WIDTH=11 alt="" id="G5M7"> Póst- og fjarskiptastofnun getur við rannsókn máls gert nauðsynlegar athuganir á starfsstað fjarskiptafyrirtækja sem úthlutað hefur verið réttindum eða hjá [póstrekanda]<sup style="font-size:60%">4)</sup> og lagt hald á gögn þegar ríkar ástæður eru til að ætla að brotið hafi verið gegn lögum þessum, lögum um fjarskipti, lögum um póstþjónustu eða reglum eða ákvörðunum stofnunarinnar. Við þessar aðgerðir skal fylgja ákvæðum laga um meðferð [sakamála]<sup style="font-size:60%">5)</sup> um leit og hald á munum.<br>
<IMG SRC="hk.jpg" HEIGHT=11 WIDTH=11 alt="" id="G5M8"> Vanræki fjarskiptafyrirtæki eða póstrekandi skyldur sínar eða uppfylli ekki kröfur sem Póst- og fjarskiptastofnun gerir um úrbætur innan hæfilegs frests getur stofnunin svipt viðkomandi réttindum til tíðna og númera eða [afskráð hann af lista yfir póstrekendur]<sup style="font-size:60%">4)</sup> eða tilkynnt fjarskiptafyrirtæki eða póstrekanda að hann njóti ekki lengur almennrar heimildar, að undangenginni skriflegri viðvörun. [Um kröfur Póst- og fjarskiptastofnunar um úrbætur gagnvart stafrænum grunnvirkjum og veitendum stafrænnar þjónustu fer samkvæmt lögum um öryggi net- og upplýsingakerfa mikilvægra innviða.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G5M9"> Póst- og fjarskiptastofnun skal gera ráðstafanir til að stöðva rekstur fjarskiptafyrirtækis eða póstrekanda sem starfar án heimildar eða uppfyllir ekki skilyrði laga og reglna um slíka starfsemi. Er heimilt að leggja á dagsektir í þessu skyni, sbr. 12. gr.<br>
<IMG SRC="hk.jpg" HEIGHT=11 WIDTH=11 alt="" id="G5M10"> [Póst- og fjarskiptastofnun er heimil vinnsla persónuupplýsinga, þ.e. upplýsinga sem nauðsynlegar þykja við athugun á málum sem Póst- og fjarskiptastofnun vinnur að samkvæmt lögum þessum, að uppfylltum skilyrðum laga um persónuvernd og vinnslu persónuupplýsinga.]<sup style="font-size:60%">6)</sup><br>
<IMG SRC="hk.jpg" HEIGHT=11 WIDTH=11 alt="" id="G5M11"> [Ráðherra]<sup style="font-size:60%">7)</sup> setur í reglugerð nánari ákvæði um framkvæmd eftirlits Póst- og fjarskiptastofnunar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.117.html">L. 117/2008, 1. gr.</a> <sup style="font-size:60%">2)</sup><a href="/altext/stjt/2019.078.html#G30">L. 78/2019, 30. gr.</a> <sup style="font-size:60%">3)</sup><a href="/altext/stjt/2018.047.html">L. 47/2018, 30. gr.</a> <sup style="font-size:60%">4)</sup><a href="/altext/stjt/2019.098.html#G43">L. 98/2019, 43. gr.</a> <sup style="font-size:60%">5)</sup><a href="/altext/stjt/2008.088.html#G234">L. 88/2008, 234. gr.</a> <sup style="font-size:60%">6)</sup><a href="/altext/stjt/2018.150.html">L. 150/2018, 12. gr.</a> <sup style="font-size:60%">7)</sup><a href="/altext/stjt/2010.162.html">L. 162/2010, 238. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Umsögn hagsmunaaðila.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Áður en Póst- og fjarskiptastofnun tekur ákvörðun sem hefur veruleg áhrif á viðkomandi fjarskiptamarkað skal stofnunin veita hagsmunaaðilum rétt til umsagnar. Póst- og fjarskiptastofnun skal setja reglur um meðferð upplýsinga samkvæmt þessari grein og birtingu þeirra.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Samskipti við eftirlitsstjórnvöld Evrópska efnahagssvæðisins.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Áður en Póst- og fjarskiptastofnun tekur ákvörðun, sem hefur áhrif á viðskipti milli ríkja, um skilgreiningu fjarskiptamarkaða og greiningu þeirra, um kvaðir á fjarskiptafyrirtæki með umtalsverða markaðshlutdeild eða um aðgang og samtengingu og breytingar á skyldum á smásölumarkaði skal stofnunin hafa samráð við Eftirlitsstofnun EFTA og eftirlitsstofnanir í einstökum ríkjum Evrópska efnahagssvæðisins í samræmi við skuldbindingar samkvæmt samningnum um Evrópska efnahagssvæðið.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Heimilt er að víkja frá ákvæði 1. mgr. þegar sérstaklega stendur á og skal þá tilkynna Eftirlitsstofnun EFTA og eftirlitsstofnunum í einstökum ríkjum Evrópska efnahagssvæðisins tafarlaust um ákvörðunina.<br>
<IMG SRC="hk.jpg" HEIGHT=11 WIDTH=11 alt="" id="G7M3"> Póst- og fjarskiptastofnun skal veita Eftirlitsstofnun EFTA almennar upplýsingar sem skylt er að veita með hliðsjón af skuldbindingum samkvæmt samningnum um Evrópska efnahagssvæðið, svo sem varðandi fjarskiptamarkaði, alþjónustu og kvaðir sem lagðar eru á fyrirtæki.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Þagnarskylda og samskipti við eftirlitsstjórnvöld.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> [Starfsmenn Póst- og fjarskiptastofnunar eru bundnir þagnarskyldu skv. X. kafla stjórnsýslulaga.]<sup style="font-size:60%">1)</sup> Sama gildir um endurskoðendur og aðra sérfræðinga sem starfa á vegum stofnunarinnar. Þagnarskylda helst þótt látið sé af störfum.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Með gögn og aðrar upplýsingar, t.d. að því er varðar viðskiptahagsmuni sem stofnunin aflar við eftirlit eða af öðrum ástæðum, skal fara sem trúnaðarmál.<br>
<IMG SRC="hk.jpg" HEIGHT=11 WIDTH=11 alt="" id="G8M3"> Póst- og fjarskiptastofnun er heimilt að birta tölfræðilegar upplýsingar um magn fjarskipta og pósts og skulu fjarskiptafyrirtæki og póstrekendur láta stofnuninni í té slíkar upplýsingar.<br>
<IMG SRC="hk.jpg" HEIGHT=11 WIDTH=11 alt="" id="G8M4"> Þrátt fyrir lagaákvæði um þagnarskyldu má veita eftirlitsstjórnvöldum í aðildarríkjum Evrópska efnahagssvæðisins og Alþjóðaviðskiptastofnuninni upplýsingar sé það liður annaðhvort í samstarfi ríkjanna um eftirlit með starfsemi eftirlitsskyldra aðila eða við úrlausn einstakra mála og slík upplýsingagjöf er nauðsynleg til að unnt sé að framfylgja lögmæltu eftirliti [eða verkefnum].<sup style="font-size:60%">2)</sup> Ákvæði þessarar málsgreinar gilda einnig um skipti á upplýsingum við eftirlitsstjórnvöld hér á landi. Póst- og fjarskiptastofnun er því aðeins heimilt að veita eftirlitsstjórnvöldum upplýsingar samkvæmt þessari málsgrein að sá sem upplýsingarnar fær sé háður sams konar þagnarskyldu.<br>
<IMG SRC="hk.jpg" HEIGHT=11 WIDTH=11 alt="" id="G8M5"> [Um meðferð upplýsinga og þagnarskyldu vegna hlutverks Póst- og fjarskiptastofnunar sem eftirlitsstjórnvalds og samhæfingarstjórnvalds, svo og starfrækslu netöryggissveitar, gilda jafnframt lög um öryggi net- og upplýsingakerfa mikilvægra innviða.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G8M6"> Þagnarskylda samkvæmt lögum þessum skal ekki vera því til fyrirstöðu að Póst- og fjarskiptastofnun gefi fulltrúum Eftirlitsstofnunar EFTA sem fjalla um póst- og fjarskiptamál allar upplýsingar sem eru nauðsynlegar við framkvæmd samningsins um Evrópska efnahagssvæðið.<br>
<IMG SRC="hk.jpg" HEIGHT=11 WIDTH=11 alt="" id="G8M7"> Póst- og fjarskiptastofnun er heimilt að skiptast á upplýsingum við sambærilegar stofnanir innan Evrópska efnahagssvæðisins og samningsríkja Alþjóðaviðskiptastofnunarinnar að því marki að ekki sé um trúnaðarupplýsingar að ræða.<br>
<IMG SRC="hk.jpg" HEIGHT=11 WIDTH=11 alt="" id="G8M8"> Póst- og fjarskiptastofnun getur í starfi sínu krafist upplýsinga og gagna frá öðrum stjórnvöldum, þar á meðal frá skattyfirvöldum og tollyfirvöldum, óháð þagnarskyldu þeirra.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.071.html">L. 71/2019, 5. gr.</a> <sup style="font-size:60%">2)</sup><a href="/altext/stjt/2019.078.html#G30">L. 78/2019, 30. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Lausn deilumála fjarskiptafyrirtækja og póstrekenda.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Komi upp deilur milli fyrirtækja sem reka almenn fjarskiptanet eða veita almenna fjarskiptaþjónustu eða milli póstrekenda um skyldur sem leiðir af lögum um fjarskipti eða lögum um póstþjónustu getur deiluaðili beint málinu til Póst- og fjarskiptastofnunar. Póst- og fjarskiptastofnun skal leita sátta með aðilum. Náist ekki samkomulag skal skorið úr ágreiningi með ákvörðun eins fljótt og við verður komið og eigi síðar en innan fjögurra mánaða nema sérstaklega standi á.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Ákvörðun Póst- og fjarskiptastofnunar skal birta opinberlega með fyrirvara um kröfu um viðskiptaleynd.<br>
<IMG SRC="hk.jpg" HEIGHT=11 WIDTH=11 alt="" id="G9M3"> Þegar deiluaðilar eru hvor frá sínu landi innan Evrópska efnahagssvæðisins skulu fjarskiptaeftirlitsstofnanir landanna tveggja eiga samstarf um lausn deilunnar.<br>
<IMG SRC="hk.jpg" HEIGHT=11 WIDTH=11 alt="" id="G9M4"> Póst- og fjarskiptastofnun getur í ákveðnum tilfellum gripið inn í deilur aðila að eigin frumkvæði til þess að ná markmiðum laga um fjarskipti, laga um póstþjónustu eða laga um Póst- og fjarskiptastofnun.<br>
<IMG SRC="hk.jpg" HEIGHT=11 WIDTH=11 alt="" id="G9M5"> Póst- og fjarskiptastofnun er heimilt að setja reglur<sup style="font-size:60%">2)</sup> um málsmeðferð samkvæmt þessari grein.<br>&nbsp;&nbsp;&nbsp;<i><small><sup style="font-size:60%">1)</sup><!a href="ekkitil/ekkitil.html?REGL/2020710">Rgl. 710/2020</a>. </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Kvartanir.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> Telji neytendur fjarskipta- eða póstþjónustu, eða aðrir sem hagsmuna hafa að gæta, að fjarskiptafyrirtæki eða póstrekandi brjóti gegn skyldum sínum samkvæmt lögum um fjarskipti eða lögum um póstþjónustu, eða gegn skilyrðum sem mælt er fyrir um í almennum heimildum, réttindum eða í [rekstrarleyfi eða skilgreindum alþjónustukvöðum],<sup style="font-size:60%">1)</sup> getur hlutaðeigandi beint kvörtun til Póst- og fjarskiptastofnunar um að hún láti málið til sín taka.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Póst- og fjarskiptastofnun skal leita álits viðkomandi fjarskiptafyrirtækis eða póstrekanda á kvörtuninni og jafnframt freista þess að jafna ágreining aðila á skjótan hátt. Náist ekki samkomulag skal úr ágreiningi skorið með ákvörðun.<br>
<IMG SRC="hk.jpg" HEIGHT=11 WIDTH=11 alt="" id="G10M3"> Póst- og fjarskiptastofnun er heimilt að setja reglur<sup style="font-size:60%">2)</sup> um lausn slíkra ágreiningsmála.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.098.html#G43">L. 98/2019, 43. gr.</a> <sup style="font-size:60%">2)</sup><!a href="ekkitil/ekkitil.html?REGL/2020710">Rgl. 710/2020</a>. </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Heimild til bráðabirgðaákvörðunar.</em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Telji Póst- og fjarskiptastofnun nauðsynlegt að taka ákvörðun í einstökum málum án tafar, enda sé hætta á því að dráttur á úrskurði valdi því að réttindi aðila máls fari forgörðum eða hann verði fyrir verulegu fjártjóni, er stofnuninni heimilt að taka bráðabirgðaákvörðun.<br>
<IMG SRC="hk.jpg" HEIGHT=11 WIDTH=11 alt="" id="G11M2"> Póst- og fjarskiptastofnun skal taka málið til umfjöllunar skv. 9. eða 10. gr. innan sjö daga frá því að bráðabirgðaákvörðunin var tekin, ella fellur hún úr gildi.<br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> <em>[Sektir og innheimta.]<sup style="font-size:60%">1)</sup></em><br>
<IMG SRC="hk.jpg" HEIGHT=11 WIDTH=11 alt="" id="G12M1"> [Þegar fjarskiptafyrirtæki eða póstrekandi fer ekki að ákvæðum laga þessara, laga um fjarskipti eða laga um póstþjónustu, skilyrðum almennrar heimildar, skilyrðum sérstakra réttinda eða einstökum ákvörðunum Póst- og fjarskiptastofnunar eða veitir ekki þær upplýsingar sem honum er skylt að afhenda stofnuninni er henni heimilt að leggja á og innheimta dagsektir sem nemi 50.000&ndash;500.000 kr. á dag til að tryggja að eftir fyrirmælum stofnunarinnar sé farið.]<sup style="font-size:60%">2)</sup> Eru slíkar sektir aðfararhæfar skv. 5. tölul. 1. mgr. <a href="1989090.html#G1">1. gr. laga nr. 90/1989</a>, um aðför. Málskot til úrskurðarnefndar fjarskipta- og póstmála frestar aðför en úrskurðir nefndarinnar eru aðfararhæfir. [Með sama hætti eru stjórnvaldssektir sem Póst- og fjarskiptastofnun ákvarðar skv. 74. gr. a laga um fjarskipti aðfararhæfar.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.041.html">L. 41/2018, 11. gr.</a> <sup style="font-size:60%">2)</sup><a href="/altext/stjt/2006.172.html">L. 172/2006, 1. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>Úrskurðarnefnd fjarskipta- og póstmála.</em><br>
<IMG SRC="hk.jpg" HEIGHT=11 WIDTH=11 alt="" id="G13M1"> Ákvarðanir Póst- og fjarskiptastofnunar sæta kæru til sérstakrar nefndar, úrskurðarnefndar fjarskipta- og póstmála. Skal kæran berast úrskurðarnefnd innan fjögurra vikna frá því að viðkomandi varð kunnugt um ákvörðun Póst- og fjarskiptastofnunar. Í úrskurðarnefnd fjarskipta- og póstmála sitja þrír menn sem skipaðir eru af [ráðherra]<sup style="font-size:60%">1)</sup> og jafnmargir til vara &hellip;<sup style="font-size:60%">2)</sup>. Formaður og varaformaður skulu fullnægja hæfisskilyrðum hæstaréttardómara. Skipunartími nefndarinnar er fjögur ár. Nefndinni er heimilt að kveðja til sérfræðinga.<br>
<IMG SRC="hk.jpg" HEIGHT=11 WIDTH=11 alt="" id="G13M2"> Úrskurður nefndarinnar skal að jafnaði liggja fyrir innan [tólf]<sup style="font-size:60%">2)</sup> vikna frá því að kæra berst henni.<br>
<IMG SRC="hk.jpg" HEIGHT=11 WIDTH=11 alt="" id="G13M3"> [Nú vill aðili ekki una úrskurði nefndarinnar og getur hann þá borið úrskurðinn undir dómstóla, en slíkt mál skal höfða innan sex mánaða frá því að viðkomandi fékk vitneskju um úrskurð nefndarinnar. Póst- og fjarskiptastofnun getur í undantekningartilfellum borið úrskurð nefndarinnar undir dómstóla enda liggi fyrir samþykki ráðherra. Málshöfðun frestar ekki gildistöku úrskurða nefndarinnar.<br>
<IMG SRC="hk.jpg" HEIGHT=11 WIDTH=11 alt="" id="G13M4"> Aðili getur borið ákvörðun Póst- og fjarskiptastofnunar undir dómstóla án þess að mál sé fyrst borið undir úrskurðarnefnd. Slíkt mál skal höfðað innan þriggja mánaða frá því að viðkomandi fékk vitneskju um ákvörðun stofnunarinnar. Málshöfðun frestar ekki réttaráhrifum ákvarðana stofnunarinnar. Málskot til dómstóla hindrar að úrskurðarnefnd sé heimilt að taka kæru til málsmeðferðar.<br>
<IMG SRC="hk.jpg" HEIGHT=11 WIDTH=11 alt="" id="G13M5"> Taka skal gjald vegna málskots fjarskiptafyrirtækja, [rekstraraðila neta]<sup style="font-size:60%">3)</sup> og póstrekenda til úrskurðarnefndar og málsmeðferðar fyrir nefndinni. Gjaldið skal taka mið af kostnaði vegna þóknunar nefndarmanna, reksturs málsins fyrir nefndinni, starfsaðstöðu, sérfræðiaðstoðar og gagnaöflunar. Tapist mál í grundvallaratriðum skal sá málsaðili sem tapar að jafnaði greiða málskostnað. Nefndin kveður á um fjárhæð og skiptingu gjalds í úrskurðarorðum sínum. Ekki er heimilt að gera notendum fjarskipta- og póstþjónustu eða Póst- og fjarskiptastofnun að greiða gjald samkvæmt ákvæði þessu. Gjöld samkvæmt þessari grein eru aðfararhæf.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G13M6"> [Þóknun úrskurðarnefndar vegna málskots notenda fjarskipta- og póstþjónustu og málsmeðferðar fyrir nefndinni skal ákveðin af ráðherra og greiðist úr ríkissjóði. Úrskurðarnefnd getur að fengnu samþykki [ráðherra]<sup style="font-size:60%">1)</sup> ráðið nefndinni starfslið, kallað sérfróða menn sér til aðstoðar eða falið sjálfstætt starfandi aðila að sjá um skrifstofuhald fyrir nefndina.<br>
<IMG SRC="hk.jpg" HEIGHT=11 WIDTH=11 alt="" id="G13M7"> Um starfshætti úrskurðarnefndarinnar, starfslið, sérfræðiaðstoð og umfang hennar, skrifstofuhald, starfsstöð, málsmeðferð, birtingu og aðfararhæfi, frestun réttaráhrifa, útgáfu úrskurða nefndarinnar, málskotsgjöld og kostnað lögaðila, skiptingu kostnaðar og aðra þætti er lúta að starfsumhverfi nefndarinnar skal mælt fyrir í reglugerð<sup style="font-size:60%">4)</sup> sem ráðherra setur.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 238. gr.</a> <sup style="font-size:60%">2)</sup><a href="/altext/stjt/2008.117.html">L. 117/2008, 2. gr.</a> <sup style="font-size:60%">3)</sup><a href="/altext/stjt/2019.125.html#G15">L. 125/2019, 15. gr.</a> <sup style="font-size:60%">4)</sup><a href="https://www.reglugerd.is/reglugerdir/allar/nr/036-2009">Rg. 36/2009</a>, sbr. <a href="https://www.reglugerd.is/reglugerdir/allar/nr/581-2014">581/2014</a>. </small></i><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b> <em>Gjaldtaka o.fl.</em><br>
<IMG SRC="hk.jpg" HEIGHT=11 WIDTH=11 alt="" id="G14M1"> Fyrir [tilnefningu alþjónustuveitanda]<sup style="font-size:60%">1)</sup> fyrir póstþjónustu greiðist gjald til ríkissjóðs samkvæmt <a href="1991088.html">lögum nr. 88/1991</a>, um aukatekjur ríkissjóðs.<br>
<IMG SRC="hk.jpg" HEIGHT=11 WIDTH=11 alt="" id="G14M2"> Við veitingu réttinda fyrir notkun tíðna þar sem takmarka þarf fjölda rétthafa, t.d. vegna takmarkaðs tíðnisviðs fyrir viðkomandi þjónustu og úthlutun tíðna fer fram eftir birtingu auglýsingar um fyrirhugaða úthlutun eða útboð, eða þegar tíðni er úthlutað á grundvelli útboðs til annarra nota en fjarskiptaþjónustu, skal innheimta sérstakt gjald fyrir tíðnirnar. Gjaldið ákvarðast af kostnaði við úthlutunina.<br>
<IMG SRC="hk.jpg" HEIGHT=11 WIDTH=11 alt="" id="G14M3"> Fyrir úthlutun símanúmera til fjarskiptafyrirtækja skal innheimt fyrir hvert úthlutað símanúmer árlegt gjald að upphæð 10 kr. fyrir hvert númer. Til viðbótar skal innheimt 200.000 kr. árlegt gjald fyrir fjögurra stafa númer, þ.m.t. forskeyti og alþjóðlegir netkóðar, óháð fjölda tölustafa í kóðanum. Innheimta skal 1.000.000 kr. árlegt gjald fyrir þriggja stafa númer.<br>
<IMG SRC="hk.jpg" HEIGHT=11 WIDTH=11 alt="" id="G14M4"> Fjarskiptafyrirtæki skulu árlega greiða Póst- og fjarskiptastofnun rekstrargjald sem nemur [0,38%]<sup style="font-size:60%">2)</sup> af bókfærðri veltu og sömuleiðis skulu póstrekendur greiða [0,4%]<sup style="font-size:60%">1)</sup> af árlegri veltu til stofnunarinnar. Með bókfærðri veltu er átt við rekstrartekjur sem þessir aðilar hafa af fjarskipta- og póststarfsemi sinni hér á landi. Rekstrargjald skal miða við næsta almanaksár á undan ákvörðun gjaldsins. Tekjur skal telja til bókfærðrar veltu á því ári sem þær verða til.<br>
<IMG SRC="hk.jpg" HEIGHT=11 WIDTH=11 alt="" id="G14M5"> Fjarskiptafyrirtæki og póstrekendur skulu skila Póst- og fjarskiptastofnun upplýsingum um gjaldskylda veltu eigi síðar en 30. apríl ár hvert. Berist Póst- og fjarskiptastofnun ekki upplýsingar innan tilskilins tíma er stofnuninni heimilt að áætla veltu viðkomandi aðila.<br>
<IMG SRC="hk.jpg" HEIGHT=11 WIDTH=11 alt="" id="G14M6"> Álagning rekstrargjalds skv. 4. mgr. skal fara fram eigi síðar en 15. maí ár hvert. Póst- og fjarskiptastofnun skal gera eftirlitsskyldum aðilum grein fyrir álagningunni með bréfi.<br>
<IMG SRC="hk.jpg" HEIGHT=11 WIDTH=11 alt="" id="G14M7"> Rekstrargjald greiðist með þremur jafnháum greiðslum. Það greiðist þannig að gjalddagi 1. ársþriðjungs er 1. júní og eindagi 15. júní, gjalddagi 2. ársþriðjungs er 1. september og eindagi 15. september og gjalddagi 3. ársþriðjungs er 1. desember og eindagi 15. desember.<br>
<IMG SRC="hk.jpg" HEIGHT=11 WIDTH=11 alt="" id="G14M8"> Sé rekstrargjald greitt eftir eindaga hverrar greiðslu reiknast dráttarvextir á greiðsluna frá gjalddaga í samræmi við lög um vexti og verðtryggingu.<br>
<IMG SRC="hk.jpg" HEIGHT=11 WIDTH=11 alt="" id="G14M9"> Vanræki fjarskiptafyrirtæki eða póstrekandi greiðslu rekstrargjalds er Póst- og fjarskiptastofnun heimilt að fella niður starfsheimild viðkomandi fyrirtækis.<br>
<IMG SRC="hk.jpg" HEIGHT=11 WIDTH=11 alt="" id="G14M10"> Póst- og fjarskiptastofnun er heimilt að ákvarða álagningu rekstrargjalds að nýju fyrir tiltekna aðila reynist álagningarstofn eða aðrar forsendur fyrri álagningar ekki réttar.<br>
<IMG SRC="hk.jpg" HEIGHT=11 WIDTH=11 alt="" id="G14M11"> Póst- og fjarskiptastofnun getur gert fjarskiptafyrirtæki, [rekstraraðila neta]<sup style="font-size:60%">3)</sup> eða póstrekanda að greiða samkvæmt reikningi útlagðan kostnað, svo sem vegna sérfræðivinnu, við sérstakar kannanir sem stofnunin telur nauðsynlegar vegna eftirlits með starfsemi á þeirra vegum og rekja má sérstakan kostnaðarauka til atvika er varða fyrirtækið.<br>
<IMG SRC="hk.jpg" HEIGHT=11 WIDTH=11 alt="" id="G14M12"> [[Ráðherra]<sup style="font-size:60%">4)</sup> setur gjaldskrá fyrir aðra þjónustu sem Póst- og fjarskiptastofnun er falið að veita samkvæmt lögum þessum, lögum um fjarskipti og lögum um póstþjónustu. Heimilt er að taka gjald, sem miðast við kostnað, fyrir eftirfarandi þætti: skráningu fyrirtækja, útgáfu leyfisbréfa og skírteina, mælingar, innsiglanir og skoðun fjarskiptabúnaðar. Auk þess er Póst- og fjarskiptastofnun heimilt að taka gjald fyrir aðra þjónustu sem aðilar óska eftir. Við ákvörðun gjalda samkvæmt þessari grein skal leggja til grundvallar kostnað vegna launa og launatengdra gjalda, aksturs, þjálfunar og endurmenntunar, aðkeyptrar sérfræðiþjónustu, húsnæðis, starfsaðstöðu, fjarskipta, búnaðar og tækja, stjórnunar og stoðþjónustu og alþjóðlegrar samvinnu, auk ferða og uppihalds sem af því leiðir.]<sup style="font-size:60%">5)</sup><br>
<IMG SRC="hk.jpg" HEIGHT=11 WIDTH=11 alt="" id="G14M13"> [Póst- og fjarskiptastofnun annast innheimtu gjalda samkvæmt þessari grein. Tekjur af gjöldunum renna í ríkissjóð, að undanskildum tekjum skv. 2., 11. og 12. mgr. sem renna til stofnunarinnar. Ráðherra skal á grundvelli fjárheimildar í fjárlögum ákvarða fjárveitingu til reksturs Póst- og fjarskiptastofnunar sem nemur að lágmarki áætlun fjárlaga um tekjur af gjöldum samkvæmt þessari grein.]<sup style="font-size:60%">6)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.098.html#G43">L. 98/2019, 43. gr.</a> <sup style="font-size:60%">2)</sup><a href="/altext/stjt/2012.062.html">L. 62/2012, 10. gr.</a> <sup style="font-size:60%">3)</sup><a href="/altext/stjt/2019.125.html#G15">L. 125/2019, 15. gr.</a> <sup style="font-size:60%">4)</sup><a href="/altext/stjt/2010.162.html">L. 162/2010, 238. gr.</a> <sup style="font-size:60%">5)</sup><a href="/altext/stjt/2006.172.html">L. 172/2006, 2. gr.</a> <sup style="font-size:60%">6)</sup><a href="/altext/stjt/2018.047.html">L. 47/2018, 31. gr.</a> </small></i><br>
<span id="G14A"></span><IMG SRC="sk.jpg" HEIGHT=11 WIDTH=11 alt=""> <b>[14. gr. a.</b> <em>Gjald fyrir tíðninotkun.</em><br>
<IMG SRC="hk.jpg" HEIGHT=11 WIDTH=11 alt="" id="G14AM1"> Þeir aðilar sem fengið hafa heimild til að nota tíðnir til þráðlausra fjarskipta skulu greiða árlegt gjald til Póst- og fjarskiptastofnunar samkvæmt því sem hér segir:
<br>&nbsp;&nbsp;&nbsp;<span>1.</span> <i>Radíóstöðvar með skipa- og flugtíðnum.</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Með milli- og stuttbylgju (MF/HF)&nbsp;&nbsp;&nbsp;&nbsp;&nbsp;6.400 kr.<br>
&nbsp;&nbsp;&nbsp;<span>b.</span> Án milli- og stuttbylgju (aðeins VHF)&nbsp;&nbsp;&nbsp;&nbsp;&nbsp;4.100 kr.<br>
&nbsp;&nbsp;&nbsp;<span>2.</span> <i>Farstöðvarásir.</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Fyrir hver 25 kHz á gjaldsvæði 1&nbsp;&nbsp;&nbsp;&nbsp;&nbsp;63.000 kr.<br>
&nbsp;&nbsp;&nbsp;<span>b.</span> Fyrir hver 25 kHz á gjaldsvæði 2 eða 3&nbsp;&nbsp;&nbsp;&nbsp;&nbsp;12.600 kr.<br>
&nbsp;&nbsp;&nbsp;<span>c.</span> Fyrir samnýttar rásir greiðist 25% af gjaldi skv. a- og b-lið eftir því sem við á.&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;<span>d.</span> Aðilar að landssamtökum björgunarsveita greiða 25% af gjaldi skv. a- og b-lið.&nbsp;&nbsp;&nbsp;&nbsp;&nbsp;<br>
&nbsp;&nbsp;&nbsp;<span>3.</span> <i>Jarðstöðvar.</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Jarðstöðvar með sendiafl meira en 50 dBW&nbsp;&nbsp;&nbsp;&nbsp;&nbsp;25.100 kr.<br>
&nbsp;&nbsp;&nbsp;<span>b.</span> Jarðstöðvar fyrir almenn fjarskiptanet&nbsp;&nbsp;&nbsp;&nbsp;&nbsp;25.100 kr.<br>
&nbsp;&nbsp;&nbsp;<span>4.</span> <i>Fastasambönd.</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Grunngjald fyrir hvert fastasamband&nbsp;&nbsp;&nbsp;&nbsp;&nbsp;10.000 kr.<br>
&nbsp;&nbsp;&nbsp;<span>b.</span> Að auki fyrir hvert MHz&nbsp;&nbsp;&nbsp;&nbsp;&nbsp;830 kr.<br>
&nbsp;&nbsp;&nbsp;<span>[c.</span> Fyrir hvert MHz við afnot af 64&ndash;66, 71&ndash;76 og 81&ndash;86 GHz&nbsp;&nbsp;&nbsp;&nbsp;&nbsp;83 kr.]<sup style="font-size:60%">1)</sup><br>
&nbsp;&nbsp;&nbsp;[Ekki skal taka gjald skv. a- og b-lið þessa töluliðar þegar fastasamband er notað sem heimtaug fyrir heimili og fyrirtæki.]<sup style="font-size:60%">1)</sup><br>&nbsp;&nbsp;&nbsp;<span>5.</span> [<i>Almenn farnet (t.d. GSM, 3G, 4G og 5G).</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Fyrir hvert MHz undir 2300 MHz&nbsp;&nbsp;&nbsp;&nbsp;&nbsp;256.500 kr.<br>
&nbsp;&nbsp;&nbsp;<span>b.</span> Fyrir hvert MHz milli 2300 MHz og 10 GHz&nbsp;&nbsp;&nbsp;&nbsp;&nbsp;128.250 kr.<br>
&nbsp;&nbsp;&nbsp;<span>c.</span> Fyrir hvert MHz yfir 10 GHz&nbsp;&nbsp;&nbsp;&nbsp;&nbsp;25.650 kr.]<sup style="font-size:60%">1)</sup><br>
&nbsp;&nbsp;&nbsp;<span>6.</span> <i>TETRA neyðar- og öryggisnet.</i> Fyrir hvert MHz&nbsp;&nbsp;&nbsp;&nbsp;&nbsp;64.100 kr.<br>
&nbsp;&nbsp;&nbsp;<span>7.</span> <i>Þráðlaus aðgangsnet.</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Fyrir hvert MHz á gjaldsvæði 1&nbsp;&nbsp;&nbsp;&nbsp;&nbsp;33.800 kr.<br>
&nbsp;&nbsp;&nbsp;<span>b.</span> Fyrir hvert MHz á gjaldsvæði 2&nbsp;&nbsp;&nbsp;&nbsp;&nbsp;22.500 kr.<br>
&nbsp;&nbsp;&nbsp;<span>c.</span> Fyrir hvert MHz á gjaldsvæði 3&nbsp;&nbsp;&nbsp;&nbsp;&nbsp;2.300 kr.<br>
&nbsp;&nbsp;&nbsp;<span>8.</span> <i>Fyrir hverja rás í sjónvarpssendi.</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Gjaldsvæði 2, sendiafl 1 kW og meira&nbsp;&nbsp;&nbsp;&nbsp;&nbsp;119.000 kr.<br>
&nbsp;&nbsp;&nbsp;<span>b.</span> Gjaldsvæði 2, sendiafl 100&ndash;999 W&nbsp;&nbsp;&nbsp;&nbsp;&nbsp;89.000 kr.<br>
&nbsp;&nbsp;&nbsp;<span>c.</span> Gjaldsvæði 2, sendiafl minna en 100 W&nbsp;&nbsp;&nbsp;&nbsp;&nbsp;59.300 kr.<br>
&nbsp;&nbsp;&nbsp;<span>d.</span> Gjaldsvæði 3, sendiafl 1 kW og meira&nbsp;&nbsp;&nbsp;&nbsp;&nbsp;29.700 kr.<br>
&nbsp;&nbsp;&nbsp;<span>e.</span> Gjaldsvæði 3, sendiafl 100&ndash;999 W&nbsp;&nbsp;&nbsp;&nbsp;&nbsp;22.200 kr.<br>
&nbsp;&nbsp;&nbsp;<span>f.</span> Gjaldsvæði 3, sendiafl minna en 100 W&nbsp;&nbsp;&nbsp;&nbsp;&nbsp;14.800 kr.<br>
&nbsp;&nbsp;&nbsp;Ef sama rás er notuð í fleiri en einum sendi á sama gjaldsvæði ræður samanlagt sendiafl. Ekki skal taka gjald fyrir starfrækslu sjónvarpssenda með afl minna en 2W sem þjóna svæðum með færri en 100 íbúa.<br>&nbsp;&nbsp;&nbsp;<span>9.</span> <i>Fyrir hverja rás í hljóðvarpssendi.</i>&nbsp;&nbsp;&nbsp;&nbsp;&nbsp;<br>
<br>&nbsp;&nbsp;&nbsp;<span>a.</span> Gjaldsvæði 2, sendiafl 1 kW og meira&nbsp;&nbsp;&nbsp;&nbsp;&nbsp;29.600 kr.<br>
&nbsp;&nbsp;&nbsp;<span>b.</span> Gjaldsvæði 2, sendiafl 100&ndash;999 W&nbsp;&nbsp;&nbsp;&nbsp;&nbsp;22.200 kr.<br>
&nbsp;&nbsp;&nbsp;<span>c.</span> Gjaldsvæði 2, sendiafl minna en 100 W&nbsp;&nbsp;&nbsp;&nbsp;&nbsp;14.800 kr.<br>
&nbsp;&nbsp;&nbsp;<span>d.</span> Gjaldsvæði 3, sendiafl 1 kW og meira&nbsp;&nbsp;&nbsp;&nbsp;&nbsp;7.400 kr.<br>
&nbsp;&nbsp;&nbsp;<span>e.</span> Gjaldsvæði 3, sendiafl 100&ndash;999 W&nbsp;&nbsp;&nbsp;&nbsp;&nbsp;5.600 kr.<br>
&nbsp;&nbsp;&nbsp;<span>f.</span> Gjaldsvæði 3, sendiafl minna en 100 W&nbsp;&nbsp;&nbsp;&nbsp;&nbsp;3.700 kr.<br>
&nbsp;&nbsp;&nbsp;Ef sama rás er notuð í fleiri en einum sendi á sama gjaldsvæði ræður samanlagt sendiafl. Ekki skal taka gjald fyrir starfrækslu hljóðvarpssenda með afl minna en 2W sem þjóna svæðum með færri en 100 íbúa.<br>
<IMG SRC="hk.jpg" HEIGHT=11 WIDTH=11 alt="" id="G14AM2"> Gjaldsvæði sem tilgreind eru í 1. mgr. skulu afmörkuð sem hér segir:
<br>&nbsp;&nbsp;&nbsp;<span id="G14AM2L1">a.</span> Gjaldsvæði 1: Allt landið.<br>&nbsp;&nbsp;&nbsp;<span id="G14AM2L2">b.</span> [Gjaldsvæði 2: Höfuðborgarsvæðið (Hafnarfjörður, Kópavogur, Garðabær, Reykjavík, Seltjarnarnes og Mosfellsbær).]<sup style="font-size:60%">1)</sup><br>&nbsp;&nbsp;&nbsp;<span id="G14AM2L3">c.</span> Gjaldsvæði 3: Einstök svæði utan gjaldsvæðis 2.<br>
<IMG SRC="hk.jpg" HEIGHT=11 WIDTH=11 alt="" id="G14AM3"> Gjalddagi gjalda samkvæmt þessari grein er 1. mars ár hvert fyrir notkun tíðna á því sama ári. Handhafi heimildar til tíðninotkunar á gjalddaga er ábyrgur fyrir greiðslunni.<br>
<IMG SRC="hk.jpg" HEIGHT=11 WIDTH=11 alt="" id="G14AM4"> Miða skal greiðslu árlegra tíðnigjalda við þann dag þegar heimild til tíðninotkunar tekur gildi, óháð því hvenær viðkomandi tíðni er tekin í notkun.<br>
<IMG SRC="hk.jpg" HEIGHT=11 WIDTH=11 alt="" id="G14AM5"> Ef heimild til tíðninotkunar er gefin út eftir 1. mars ber að greiða árlegt tíðnigjald við útgáfu heimildarinnar og skal þá greiða í hlutfalli við það sem eftir er af árinu og telst útgáfumánuður heimildarinnar með sem heill mánuður.<br>
<IMG SRC="hk.jpg" HEIGHT=11 WIDTH=11 alt="" id="G14AM6"> Fyrir heimild sem gildir skemur en sex mánuði skal taka hálft árlegt gjald og fyrir heimild til að nota tíðnir til tilrauna greiðast 50.000 kr. Gjöld samkvæmt þessari málsgrein greiðast við útgáfu heimildar.<br>
<IMG SRC="hk.jpg" HEIGHT=11 WIDTH=11 alt="" id="G14AM7"> [Póst- og fjarskiptastofnun annast innheimtu gjalda samkvæmt þessari grein og renna þau í ríkissjóð.]<sup style="font-size:60%">2)</sup>]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.072.html">L. 72/2018, 1. gr.</a> <sup style="font-size:60%">2)</sup><a href="/altext/stjt/2018.047.html">L. 47/2018, 32. gr.</a> <sup style="font-size:60%">3)</sup><a href="/altext/stjt/2006.172.html">L. 172/2006, 3. gr.</a> </small></i><br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b> <em>Skýrsla.</em><br>
<IMG SRC="hk.jpg" HEIGHT=11 WIDTH=11 alt="" id="G15M1"> Póst- og fjarskiptastofnun skal árlega birta skýrslu um starfsemi sína. Í skýrslunni skal m.a. birtur listi yfir fjarskiptafyrirtæki og póstrekendur og upplýsingar um kostnað við alþjónustu, [jöfnunargjaldsgreiðslur]<sup style="font-size:60%">1)</sup> og hvaða hag fyrirtæki sem settar hafa verið alþjónustuskyldur hafa haft af því á fjarskiptamarkaðinum. [Enn fremur skal fjallað almennt um stöðu og þróun net- og upplýsingaöryggismála á Íslandi.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.047.html">L. 47/2018, 33. gr.</a> <sup style="font-size:60%">2)</sup><a href="/altext/stjt/2019.078.html#G30">L. 78/2019, 30. gr.</a> </small></i><br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b> <em>Reglugerðir.</em><br>
<IMG SRC="hk.jpg" HEIGHT=11 WIDTH=11 alt="" id="G16M1"> [Ráðherra]<sup style="font-size:60%">1)</sup> setur í reglugerð<sup style="font-size:60%">2)</sup> nánari fyrirmæli um framkvæmd laganna.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 238. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/832-2000">Rg. 832/2000</a>. <a href="https://www.reglugerd.is/reglugerdir/allar/nr/1265-2014">Rg. 1265/2014</a>. <a href="https://www.reglugerd.is/reglugerdir/allar/nr/305-2019">Rg. 305/2019</a>. </small></i><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G17M1"> Lög þessi öðlast gildi 25. júlí 2003. <a href="http://www.althingi.is/altext/stjt/2003.069.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br></body></html>
