<!DOCTYPE html>
<html><head>
<title>1985  nr. 115  31. desember/ Lög um skráningu skipa</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 10. janúar 2020.&nbsp;&nbsp;Útgáfa 150a.&nbsp;&nbsp;Prenta í <a href="/lagasafn/pdf/150a/1985115.pdf">tveimur dálkum</a>.</small>
</small><hr>
<h2> Lög um skráningu skipa </h2><p style='text-align:center'><strong>1985  nr. 115  31. desember</strong></p><hr>
<a href="http://www.althingi.is//dba-bin/ferill.pl?ltg=108&amp;mnr=84"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/108/s/pdf/0094.pdf"><i>Frumvarp til laga.</i></a><br>
<br>
<small><b>Tóku gildi 1. janúar 1986.</b>  <em>Breytt með: </em>
<a href="/altext/stjt/1991.019.html">L. 19/1991</a> (tóku gildi 1. júlí 1992 nema 1. og 3. mgr. 29. gr. sem tóku gildi 17. apríl 1991). 
<a href="/altext/stjt/1991.023.html">L. 23/1991</a> (tóku gildi 17. apríl 1991). 
<a href="/altext/stjt/1991.092.html">L. 92/1991</a> (tóku gildi 1. júlí 1992 nema 103. gr. sem tók gildi 9. jan. 1992). 
<a href="/altext/stjt/1993.062.html">L. 62/1993</a> (tóku gildi 1. jan. 1994). 
<a href="/altext/stjt/1996.007.html">L. 7/1996</a> (tóku gildi 1. okt. 1996). 
<a href="/altext/stjt/1997.039.html">L. 39/1997</a> (tóku gildi 29. maí 1997). 
<a href="/altext/stjt/1998.082.html">L. 82/1998</a> (tóku gildi 1. okt. 1998). 
<a href="/altext/stjt/2000.153.html">L. 153/2000</a> (tóku gildi 29. des. 2000). 
<a href="/altext/stjt/2002.073.html">L. 73/2002</a> (tóku gildi 4. nóv. 2002, sbr. <a href="/altext/stjt/2002.111.html">l. 111/2002</a>). 
<a href="/altext/stjt/2002.076.html">L. 76/2002</a> (tóku gildi 17. maí 2002). 
<a href="/altext/stjt/2003.010.html">L. 10/2003</a> (tóku gildi 12. mars 2003). 
<a href="/altext/stjt/2006.108.html">L. 108/2006</a> (tóku gildi 1. nóv. 2006 skv. augl. C 1/2006). 
<a href="/altext/stjt/2008.069.html">L. 69/2008</a> (tóku gildi 1. júní 2008, birt í Stjtíð. 13. júní 2008). 
<a href="/altext/stjt/2008.088.html">L. 88/2008</a> (tóku gildi 1. jan. 2009 nema brbákv. VII sem tók gildi 21. júní 2008). 
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2013.059.html">L. 59/2013</a> (tóku gildi 1. júlí 2013). 
<a href="/altext/stjt/2018.150.html">L. 150/2018</a> (tóku gildi 8. jan. 2019). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>samgöngu- og sveitarstjórnarráðherra</b> eða <b>samgöngu- og sveitarstjórnarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G1M1"> [Skráningarskylt eftir lögum þessum er sérhvert skip sem er 6 metrar á lengd eða stærra, mælt milli stafna. Rétt er að skrá skip hér á landi þegar íslenskir ríkisborgarar, sem eiga lögheimili hér á landi eða íslenskir lögaðilar, sem eiga heimili hér á landi, eiga það. [Þennan rétt hafa einnig ríkisborgarar annarra ríkja Evrópska efnahagssvæðisins frá og með gildistöku samnings um hið Evrópska efnahagssvæði samkvæmt nánari ákvæðum sem ráðherra setur með reglugerð.<sup style="font-size:60%">1)</sup>]<sup style="font-size:60%">2)</sup> [Hið sama gildir um ríkisborgara aðildarríkja stofnsamnings Fríverslunarsamtaka Evrópu [sem og um Færeyinga].<sup style="font-size:60%">3)</sup>]<sup style="font-size:60%">4)</sup>]<sup style="font-size:60%">5)</sup><br>
<IMG SRC="hk.jpg" HEIGHT=11 WIDTH=11 alt="" id="G1M2"> [Aðeins má skrá til fiskveiða hér á landi skip sem eru í eigu eftirtalinna aðila:
<br>&nbsp;&nbsp;&nbsp;<span id="G1M2L1">1.</span> Íslenskra ríkisborgara sem eiga lögheimili hér á landi.<br>&nbsp;&nbsp;&nbsp;<span id="G1M2L2">2.</span> Íslenskra lögaðila sem eiga heimili hér á landi og eru að öllu leyti í eigu íslenskra ríkisborgara, sem eiga lögheimili hér á landi, eða íslenskra lögaðila sem uppfylla eftirfarandi skilyrði:
<br>&nbsp;&nbsp;&nbsp;<span id="G1M2L3">a.</span> Eru undir yfirráðum íslenskra aðila.<br>&nbsp;&nbsp;&nbsp;<span id="G1M2L4">b.</span> Eru í eigu erlendra aðila að hámarki 25% sé miðað við hlutafé eða stofnfé. Fari eignarhlutur íslensks lögaðila í öðrum lögaðila, sem er skráður eigandi skips, ekki yfir 5% má eignarhlutur erlendra aðila þó vera allt að 33%.]<sup style="font-size:60%">6)</sup><br>
<IMG SRC="hk.jpg" HEIGHT=11 WIDTH=11 alt="" id="G1M3"> [Heimilt er að skrá kaupskip þurrleiguskráningu þegar aðilar skv. 1. mgr. hafa aðeins umráð skipsins með samningi og skilyrðum 1. mgr. um eignarhald er ekki fullnægt. Heimilt er að skrá skip með slíkum hætti til allt að fimm ára og framlengja skráningu í framhaldi af því um eitt ár í senn. Áður en óskað er slíkrar skráningar skal leggja fram upplýsingar um skipið, skráðan eiganda í frumskráningarríki og fulltrúa hans, leigutaka og leigutíma, ásamt upplýsingum um hvar skipið er frumskráð og kenninúmer skipsins (IMO-númer). Með umsókn um þurrleiguskráningu skal fylgja afrit þurrleigusamnings á íslensku eða ensku, staðfesting frá skipaskrá frumskráningarríkis um að skipið megi sigla undir fána annars ríkis á leigutímanum og útskrift úr skipaskrá frumskráningarríkis sem sýnir hver er skráður eigandi skipsins. Skip sem skráð er þurrleiguskráningu skal sigla undir íslenskum fána og skal uppfylla ákvæði íslenskra laga og reglna um eftirlit með skipum, þ.m.t. ákvæði um búnað skipa og mönnun þeirra. Veðbönd skips sem skráð er með þessum hætti skulu skráð í frumskráningarríki. Skip skráð þurrleiguskráningu skal afmáð af skipaskrá þegar:
<br>&nbsp;&nbsp;&nbsp;<span id="G1M3L1">a.</span> þurrleigusamningur fellur úr gildi;<br>&nbsp;&nbsp;&nbsp;<span id="G1M3L2">b.</span> skilyrðum skráningar er ekki lengur fullnægt;<br>&nbsp;&nbsp;&nbsp;<span id="G1M3L3">c.</span> leigutaki óskar afskráningar;<br>&nbsp;&nbsp;&nbsp;<span id="G1M3L4">d.</span> skip hefur ekki lengur heimild frumskráningarríkis til að sigla undir fána annars ríkis og<br>&nbsp;&nbsp;&nbsp;<span id="G1M3L5">e.</span> 2.&ndash;5. tölul. 15. gr. á við um skipið.<br>
<IMG SRC="hk.jpg" HEIGHT=11 WIDTH=11 alt="" id="G1M4"> Heimilt er að skrá kaupskip sem frumskráð er á íslenska skipaskrá þurrleiguskráningu á erlenda skipaskrá þegar skilyrðum 1. mgr. um eignarhald er fullnægt. [Samgöngustofu]<sup style="font-size:60%">7)</sup> er þó heimilt að ákveða að heimild þessi sé bundin við skipaskrár tiltekinna ríkja. Heimilt er að skrá skip með slíkum hætti til allt að fimm ára og framlengja skráningu í framhaldi af því um eitt ár í senn. Áður en óskað er slíkrar skráningar skal leggja fram upplýsingar um leigutaka og fulltrúa hans, ásamt upplýsingum um hvar eigi að skrá skipið þurrleiguskráningu. Með umsókn um slíka skráningu skal fylgja afrit þurrleigusamnings á íslensku eða ensku, staðfesting frá erlendri skipaskrá um að heimilt sé að skrá skipið þar þurrleiguskráningu og skriflegt samþykki frá veðhöfum um að skipið megi sigla undir erlendum fána. Skip, sem frumskráð er á íslenska skipaskrá og þurrleiguskráð á erlenda skipaskrá, siglir undir fána erlenda ríkisins og skal fylgja ákvæðum laga og reglna þess ríkis um eftirlit með skipum, þ.m.t. ákvæðum um búnað skipa og mönnun þeirra. Veðbönd skips sem skráð er með þessum hætti skulu skráð hjá þinglýsingarstjórum hér á landi.]<sup style="font-size:60%">8)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/698-2006">Rg. 698/2006</a>. <sup style="font-size:60%">2)</sup><a href="/altext/stjt/1993.062.html">L. 62/1993, 10. gr.</a> <sup style="font-size:60%">3)</sup><a href="/altext/stjt/2006.108.html">L. 108/2006, 47. gr.</a> <sup style="font-size:60%">4)</sup><a href="/altext/stjt/2002.076.html">L. 76/2002, 35. gr.</a> <sup style="font-size:60%">5)</sup><a href="/altext/stjt/1991.023.html">L. 23/1991, 24. gr.</a> <sup style="font-size:60%">6)</sup><a href="/altext/stjt/1997.039.html">L. 39/1997, 1. gr.</a> <sup style="font-size:60%">7)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">8)</sup><a href="/altext/stjt/2000.153.html">L. 153/2000, 1. gr.</a> </small></i><br>
<span id="G1A"></span><IMG SRC="sk.jpg" HEIGHT=11 WIDTH=11 alt=""> <b>[1. gr. a.</b><br><IMG SRC="/lagas/hk.jpg" HEIGHT=11 WIDTH=11 alt="" id="G1AM1"> [Samgöngustofa]<sup style="font-size:60%">1)</sup> getur heimilað að fiskiskip sem skráð er á íslenska skipaskrá sé skráð þurrleiguskráningu á erlenda skipaskrá. Þurrleiguskráning er tímabundin skráning skips, sem leigt hefur verið án áhafnar, á erlenda skipaskrá án þess að það sé afmáð af íslenskri skipaskrá. [Samgöngustofa]<sup style="font-size:60%">1)</sup> getur ákveðið að heimild til þurrleiguskráningar takmarkist við skipaskrár tiltekinna ríkja. Heimilt er að skrá skip með þessum hætti til allt að fimm ára og framlengja þurrleiguskráningu í framhaldi af því um allt að eitt ár í senn. Með umsókn um heimild til þurrleiguskráningar skulu fylgja:
<br>&nbsp;&nbsp;&nbsp;<span id="G1AM1L1">a.</span> upplýsingar um leigutaka skipsins,<br>&nbsp;&nbsp;&nbsp;<span id="G1AM1L2">b.</span> upplýsingar um hvar óskað er að skrá skipið þurrleiguskráningu,<br>&nbsp;&nbsp;&nbsp;<span id="G1AM1L3">c.</span> upplýsingar um hvar skipi er ætlað að stunda veiðar og á hvaða tegundum,<br>&nbsp;&nbsp;&nbsp;<span id="G1AM1L4">d.</span> afrit þurrleigusamnings, auk löggiltrar þýðingar á samningnum ef hann er á öðru tungumáli en íslensku eða ensku,<br>&nbsp;&nbsp;&nbsp;<span id="G1AM1L5">e.</span> staðfesting erlendrar skipaskrár á því að heimilt sé að skrá skipið þurrleiguskráningu þar,<br>&nbsp;&nbsp;&nbsp;<span id="G1AM1L6">f.</span> staðfesting erlendrar skipaskrár á því að skipið verði tafarlaust afmáð af skipaskránni ef íslensk stjórnvöld fara fram á það,<br>&nbsp;&nbsp;&nbsp;<span id="G1AM1L7">g.</span> skriflegt samþykki veðhafa fyrir þurrleiguskráningunni,<br>&nbsp;&nbsp;&nbsp;<span id="G1AM1L8">h.</span> aðrar upplýsingar sem [ráðherra]<sup style="font-size:60%">2)</sup> getur kveðið á um í reglugerð.<br>
<IMG SRC="hk.jpg" HEIGHT=11 WIDTH=11 alt="" id="G1AM2"> Áður en [Samgöngustofa]<sup style="font-size:60%">1)</sup> veitir heimild til þurrleiguskráningar skips skv. 1. mgr. skal liggja fyrir staðfesting [þess ráðuneytis er fer með málefni sjávarútvegs]<sup style="font-size:60%">2)</sup> á því að eftirfarandi skilyrði séu uppfyllt:
<br>&nbsp;&nbsp;&nbsp;<span id="G1AM2L1">a.</span> skip sem sigla undir þjóðfána Íslendinga gætu ekki stundað þær veiðar sem skipið mun stunda meðan á þurrleiguskráningu stendur,<br>&nbsp;&nbsp;&nbsp;<span id="G1AM2L2">b.</span> þær veiðar sem skipið mun stunda meðan á þurrleiguskráningu stendur grafa ekki undan alþjóðlegum stjórnunar- og verndunarráðstöfunum sem ákveðnar eru og beitt er í samræmi við reglur þjóðaréttar,<br>&nbsp;&nbsp;&nbsp;<span id="G1AM2L3">c.</span> verndunarsjónarmið mæla ekki gegn þeim veiðum sem skipið mun stunda meðan á þurrleiguskráningu stendur,<br>&nbsp;&nbsp;&nbsp;<span id="G1AM2L4">d.</span> þær veiðar sem skipið mun stunda meðan á þurrleiguskráningu stendur eru í samræmi við þær reglur sem viðeigandi alþjóðasamningar mæla fyrir um,<br>&nbsp;&nbsp;&nbsp;<span id="G1AM2L5">e.</span> sýnt þykir að ríkið sem skipið mun verða skráð þurrleiguskráningu í muni virða skyldur sínar sem fánaríki,<br>&nbsp;&nbsp;&nbsp;<span id="G1AM2L6">f.</span> þær veiðar sem skipið mun stunda meðan á þurrleiguskráningu stendur veiti ekki því ríki þar sem þurrleiguskráning fer fram veiðireynslu sem gæti nýst því síðar í samningum við íslenska ríkið um skiptingu aflaheimilda eða gangi að öðru leyti gegn hagsmunum Íslendinga,<br>&nbsp;&nbsp;&nbsp;<span id="G1AM2L7">g.</span> önnur skilyrði sem [sá ráðherra er fer með málefni sjávarútvegs]<sup style="font-size:60%">2)</sup> getur kveðið á um í reglugerð.<br>
<IMG SRC="hk.jpg" HEIGHT=11 WIDTH=11 alt="" id="G1AM3"> Skip, sem skráð er á íslenska skipaskrá og skráð þurrleiguskráningu á erlenda skipaskrá, siglir undir þjóðfána erlenda ríkisins og skal fylgja ákvæðum laga og reglna þess ríkis, þ.m.t. ákvæðum um eftirlit með skipum, búnað skipa og mönnun þeirra, meðan á þurrleiguskráningu stendur. Veðbönd skips, sem skráð er með þessum hætti, skulu skráð hjá hlutaðeigandi þinglýsingarstjóra hér á landi.<br>
<IMG SRC="hk.jpg" HEIGHT=11 WIDTH=11 alt="" id="G1AM4"> Heimild til þurrleiguskráningar skv. 1. mgr. fellur niður þegar:
<br>&nbsp;&nbsp;&nbsp;<span id="G1AM4L1">a.</span> þurrleigusamningur fellur úr gildi,<br>&nbsp;&nbsp;&nbsp;<span id="G1AM4L2">b.</span> forsendur heimildar til þurrleiguskráningar skv. 1. mgr. eru brostnar að mati [Samgöngustofu],<sup style="font-size:60%">1)</sup><br>&nbsp;&nbsp;&nbsp;<span id="G1AM4L3">c.</span> skilyrði fyrir heimild til þurrleiguskráningar skv. 2. mgr. er ekki lengur uppfyllt að mati [þess ráðuneytis er fer með málefni sjávarútvegs],<sup style="font-size:60%">2)</sup><br>&nbsp;&nbsp;&nbsp;<span id="G1AM4L4">d.</span> leigutaki skipsins óskar þess,<br>&nbsp;&nbsp;&nbsp;<span id="G1AM4L5">e.</span> 1. mgr. 15. gr. á við um skipið.<br>
<IMG SRC="hk.jpg" HEIGHT=11 WIDTH=11 alt="" id="G1AM5"> Þegar heimild skips til þurrleiguskráningar skv. 1. mgr. fellur niður skal [Samgöngustofa]<sup style="font-size:60%">1)</sup> fara fram á það við erlendu skipaskrána að skipið verði tafarlaust afmáð af henni. Uppfylli skipið ekki skilyrði íslenskra laga ber forráðamönnum þess að sjá til þess að úr því sé bætt innan þriggja sólarhringa frá því að tilkynning berst um að það hafi verið afmáð af hinni erlendu skipaskrá. Þegar skilyrði hafa verið uppfyllt skal tilkynna það til [Samgöngustofu].<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G1AM6"> Þurrleiguskráningu skips telst lokið þegar tilkynning berst frá erlendu skipaskránni um að það hafi verið afmáð af henni.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/2011.126.html">L. 126/2011, 112. gr.</a> <sup style="font-size:60%">3)</sup><a href="/altext/stjt/2003.010.html">L. 10/2003, 1. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G2M1"> Skip, sem fullnægja þjóðernisskilyrðum 1. mgr. 1. gr. eða skráð hafa verið samkvæmt 2. mgr. 1. gr., teljast íslensk skip og hafa rétt til að sigla undir þjóðfána Íslands. Óheimilt er þeim að sigla undir þjóðfána annars ríkis.<br>
<IMG SRC="hk.jpg" HEIGHT=11 WIDTH=11 alt="" id="G2M2"> [Skip sem er skráð á íslenska skipaskrá og skráð þurrleiguskráningu á erlenda skipaskrá telst þó ekki vera íslenskt skip og hefur ekki rétt til að sigla undir þjóðfána Íslendinga meðan á þurrleiguskráningunni stendur.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2003.010.html">L. 10/2003, 2. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G3M1"> Svifskip teljast til skipa samkvæmt lögum þessum.<br>
<IMG SRC="hk.jpg" HEIGHT=11 WIDTH=11 alt="" id="G3M2"> [Forstjóri Samgöngustofu]<sup style="font-size:60%">1)</sup> ákveður að hverju leyti för eða tæki, sem á sjó fljóta, en eru ekki knúin af hreyfiafli í þeim sjálfum, skuli tekin á skipaskrá.<br>
<IMG SRC="hk.jpg" HEIGHT=11 WIDTH=11 alt="" id="G3M3"> Bráðabirgðaskráning má fara fram á skipum sem eru í smíðum eða ófullgerð að öðru leyti eftir reglum<sup style="font-size:60%">2)</sup> sem [forstjóri Samgöngustofu]<sup style="font-size:60%">1)</sup> setur.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><!a href="ekkitil/ekkitil.html?REGL/2002083">Rgl. 83/2002</a>. </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G4M1"> [Samgöngustofa]<sup style="font-size:60%">1)</sup> heldur aðalskipaskrá yfir öll skip sem skráð eru samkvæmt lögum þessum. Skráin má vera lausblaðabók.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Aðalskipaskrá skal greina um hvert skip sér:
<br>&nbsp;&nbsp;&nbsp;<span id="G4M2L1">1.</span> Skipaskrárnúmer sem helst óbreytt meðan skipið er skráð á Íslandi.<br>&nbsp;&nbsp;&nbsp;<span id="G4M2L2">2.</span> Nafn.<br>&nbsp;&nbsp;&nbsp;<span id="G4M2L3">3.</span> Einkennisbókstafi (kallmerki).<br>&nbsp;&nbsp;&nbsp;<span id="G4M2L4">4.</span> Umdæmisbókstafi og tölu.<br>&nbsp;&nbsp;&nbsp;<span id="G4M2L5">5.</span> Heimilisfang.<br>&nbsp;&nbsp;&nbsp;<span id="G4M2L6">6.</span> Gerð og aðalmál.<br>&nbsp;&nbsp;&nbsp;<span id="G4M2L7">7.</span> Smíðastöð og hvenær smíðað.<br>&nbsp;&nbsp;&nbsp;<span id="G4M2L8">8.</span> Hvenær mælibréf er gefið út.<br>&nbsp;&nbsp;&nbsp;<span id="G4M2L9">9.</span> Gerð og stærð aðalvélar.<br>&nbsp;&nbsp;&nbsp;<span id="G4M2L10">10.</span> [Fullt nafn og heimilisfang eigenda eða leigutaka samkvæmt 1. gr.]<sup style="font-size:60%">2)</sup> Nú eru eigendur skráðir fleiri en einn og skal þá greina hversu mikinn hluta hver þeirra eigi í skipi. Ef skip er í eign félags eða stofnunar skal greint nafn þess eða hennar, nöfn og heimili stjórnenda og nafn framkvæmdastjóra eða útgerðarstjóra.<br>&nbsp;&nbsp;&nbsp;<span id="G4M2L11">11.</span> Hvar og hvenær eignarskilríki eiganda er út gefið eða eigenda ef fleiri eru en einn.<br>&nbsp;&nbsp;&nbsp;<span id="G4M2L12">12.</span> Skráningardag og ár.<br>
<IMG SRC="hk.jpg" HEIGHT=11 WIDTH=11 alt="" id="G4M3"> [Samgöngustofa]<sup style="font-size:60%">1)</sup> gefur árlega út skipaskrá yfir íslensk þilskip.<br>
<IMG SRC="hk.jpg" HEIGHT=11 WIDTH=11 alt="" id="G4M4"> [Samgöngustofu er heimilt að veita aðgang að og miðla upplýsingum úr aðalskipaskrá og skipaskrá yfir íslensk skip, þar á meðal upplýsingum um eigendur, umráðamenn og útgerðaraðila skipa, að uppfylltum skilyrðum laga um persónuvernd og vinnslu persónuupplýsinga.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/2000.153.html">L. 153/2000, 2. gr.</a> <sup style="font-size:60%">3)</sup><a href="/altext/stjt/2018.150.html">L. 150/2018, 7. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G5M1"> [Heimahöfn skráðs skips skal vera þar sem eigandi eða leigutaki samkvæmt 1. gr. ætlar því heimilisfang.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G5M2"> [Forstjóri Samgöngustofu]<sup style="font-size:60%">2)</sup> getur veitt eiganda skips einkarétt til nafns á skipi. Sama gildir um einkarétt til reykháfsmerkja og annarra einkenna á skipinu, þar á meðal sérfána. Bannað er öðrum að nota skipanöfn eða einkenni sem einkaréttur hefur verið veittur á eða svo lík nöfn eða einkenni að villu geti valdið, þó má haldast óbreytt nafn og einkenni skips sem skráð hefur verið fyrir veitingu á einkaleyfi meðan það helst í eigu sama aðila. Einkaréttur til nafns eða einkennis fellur úr gildi þrem árum eftir að skip hefur verið afmáð af skipaskrá ef eigandi heitisins eða einkennisins hefur ekki endurnýjað það á öðru skipi. [Samgöngustofa]<sup style="font-size:60%">2)</sup> heldur skrá yfir nöfn og einkenni skipa sem einkaréttur hefur verið veittur á og birtir jafnóðum í Lögbirtingablaðinu allar einkaleyfisveitingar svo og í árlegri skipaskrá.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2000.153.html">L. 153/2000, 3. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G6M1"> Um frumskráningu skips fer sem hér segir. Ný skip, sem smíðuð eru hér á landi, skal tilkynna [Samgöngustofu]<sup style="font-size:60%">1)</sup> til skráningar áður en þau eru tekin til notkunar. Önnur skip, sem skrá ber hér á landi, skal tilkynna um leið og þau komast í eign íslensks aðila samkvæmt 1. gr., enda fari ekki fram bráðabirgðaskráning samkvæmt 9. gr.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Eigandi skips eða eigendur senda [Samgöngustofu]<sup style="font-size:60%">1)</sup> beiðni um skráningu, ritaða á eyðublað frá stofnuninni, eins og getið er í 17. gr.<br>
<IMG SRC="hk.jpg" HEIGHT=11 WIDTH=11 alt="" id="G6M3"> [Forstjóri Samgöngustofu]<sup style="font-size:60%">1)</sup> ákveður hvaða upplýsingar um skip, sem getur í 4. gr., skuli vera í skráningarbeiðni, enda skal eyðublað fyrir beiðnina bera það með sér.<br>
<IMG SRC="hk.jpg" HEIGHT=11 WIDTH=11 alt="" id="G6M4"> Fylgja skal skráningarbeiðni skipasmíðaskírteini eða annað eignarheimildarbréf skráningarbeiðanda. Ef notað skip er flutt hingað til lands frá útlöndum skal fylgja vottorð hlutaðeigandi erlends skráningaryfirvalds um að skipið hafi annaðhvort ekki verið skráð þar eða að öðrum kosti afmáð þar af skipaskrá.<br>
<IMG SRC="hk.jpg" HEIGHT=11 WIDTH=11 alt="" id="G6M5"> [Samgöngustofa]<sup style="font-size:60%">1)</sup> sendir hlutaðeigandi [þinglýsingarstjóra]<sup style="font-size:60%">2)</sup> tilkynningu um skráningu þegar hún hefur farið fram.<br>
<IMG SRC="hk.jpg" HEIGHT=11 WIDTH=11 alt="" id="G6M6"> [Forstjóri Samgöngustofu]<sup style="font-size:60%">1)</sup> getur veitt leyfi og einkarétt til nafns skips og annarra einkenna þó að skilyrði til skráningar séu ekki enn fyrir hendi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/1991.092.html">L. 92/1991, 85. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G7M1"> [Forstjóri Samgöngustofu]<sup style="font-size:60%">1)</sup> gefur út þjóðernis- og skrásetningarskírteini handa skráðum skipum sem eru stærri en 15 metrar að mestu lengd og skrásetningarskírteini fyrir skip sem eru minni en 15 metrar að lengd. Fari skip sem er minna en 15 metrar milli Íslands og annarra landa skal gefið út þjóðernis- og skrásetningarskírteini handa því. Í þjóðernis- og skrásetningarskírteini skal greina aðalmál skips, brúttó- og nettó-rúmlestatölu, gerð, nafn, heimahöfn, skráningarnúmer, einkennisbókstafi, nafn eiganda eða eigenda og hvenær eignarskilríki er gefið út, nafn skipstjóra og skipstjórnarheimild, hvenær hún er dagsett og hvar gefin út, svo og sé um fiskiskip að ræða umdæmisbókstafi og tölu.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G8M1"> Á hvert skráð skip skal marka nafn skips, heimili og einkennisbókstafi samkvæmt nánari reglum er ráðherra setur.<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G8M2"> Bannað er að leyna nafni skips eða heimili eða nema brott. Ekki má heldur merkja skip öðru nafni en það er skráð undir.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/493-1986">Rg. 493/1986</a> (um merkingu skipa). </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G9M1"> Nú er skip smíðað erlendis fyrir aðila er hér má láta skrá skip sitt eða hann verður með öðrum hætti eigandi að skipi erlendis og getur þá fulltrúi utanríkisþjónustu Íslands, sem til þess hefur fengið heimild, gefið út þjóðernis- og skrásetningarskírteini handa skipinu til bráðabirgða.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Í þjóðernis- og skrásetningarskírteini til bráðabirgða skal greina:
<br>&nbsp;&nbsp;&nbsp;<span id="G9M2L1">1.</span> Nafn skips og gerð.<br>&nbsp;&nbsp;&nbsp;<span id="G9M2L2">2.</span> Hvar og hvenær skip sé smíðað eða keypt og nafn eiganda eða eigenda samkvæmt skipasmíðaskírteini eða öðru heimildarskjali.<br>&nbsp;&nbsp;&nbsp;<span id="G9M2L3">3.</span> Nafn skipstjóra og skipstjórnarheimild.<br>&nbsp;&nbsp;&nbsp;<span id="G9M2L4">4.</span> Svo nákvæmar upplýsingar sem fá má um rúmlestatal skips, lögun þess og lýsingu.<br>
<IMG SRC="hk.jpg" HEIGHT=11 WIDTH=11 alt="" id="G9M3"> Beiðni um útgáfu þjóðernis- og skrásetningarskírteinis til bráðabirgða skulu fylgja fullnægjandi gögn um atriði þau sem greina skal í skírteininu, svo og vottorð hlutaðeigandi erlends skráningaryfirvalds um að skipið hafi annaðhvort ekki verið skráð þar eða að öðrum kosti afmáð þar af skipaskrá.<br>
<IMG SRC="hk.jpg" HEIGHT=11 WIDTH=11 alt="" id="G9M4"> Jafnskjótt sem fulltrúi Íslands gefur út þjóðernis- og skrásetningarskírteini skal hann senda [Samgöngustofu]<sup style="font-size:60%">1)</sup> staðfest afrit af því og gögnum þeim sem útgáfubeiðni fylgdu.<br>
<IMG SRC="hk.jpg" HEIGHT=11 WIDTH=11 alt="" id="G9M5"> Þjóðernis- og skrásetningarskírteini skal ávallt fylgja skipi, enda skal sýna það yfirvöldum þegar þess er krafist.<br>
<IMG SRC="hk.jpg" HEIGHT=11 WIDTH=11 alt="" id="G9M6"> Bráðabirgðaþjóðernisskírteini skal gilda sem venjulegt þjóðernis- og skrásetningarskírteini en þó eigi lengur en einn almanaksmánuð frá útgáfudegi nema sérstök heimild [forstjóra Samgöngustofu]<sup style="font-size:60%">1)</sup> komi til.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G10M1"> Þegar skipstjóraskipti verða á íslensku skipi sem þjóðernis- og skrásetningarskírteini hefur hlotið ritar lögskráningarstjóri nafn skipstjóra þess er við tekur á þjóðernis- og skrásetningarskírteini og getur jafnframt skipstjórnarheimildar hans. Sama gildir um fulltrúa Íslands erlendis, sbr. 9. gr., ef skipstjóraskipti verða í erlendri höfn.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Að öðru leyti er bæði handhafa þjóðernis- og skrásetningarskírteinis og öllum öðrum en [Samgöngustofu]<sup style="font-size:60%">1)</sup> bannað að rita nokkuð á skírteinin eða breyta nokkru í þeim.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G11M1"> Nýtt þjóðernis- eða skrásetningarskírteini skal gefa út í stað eldra þegar svo stendur á sem hér segir, enda sé þá eldra skírteini skilað nema glatað sé:
<br>&nbsp;&nbsp;&nbsp;<span id="G11M1L1">1.</span> Ef breytt er nafni skips.<br>&nbsp;&nbsp;&nbsp;<span id="G11M1L2">2.</span> Ef breytt er heimilisfangi skips.<br>&nbsp;&nbsp;&nbsp;<span id="G11M1L3">3.</span> Ef skipi er breytt svo að það svarar ekki lengur til þess er í þjóðernis- og skrásetningarskírteini stendur um gerð þess, aðalmál eða rúmlestatölu.<br>&nbsp;&nbsp;&nbsp;<span id="G11M1L4">4.</span> Ef eigendaskipti verða á skipi.<br>&nbsp;&nbsp;&nbsp;<span id="G11M1L5">5.</span> Ef þjóðernis- og skrásetningarskírteini hefur glatast. Nú hefur skip, sem statt er erlendis, glatað þjóðernis- og skrásetningarskírteini sínu og getur þá fulltrúi Íslands gefið því þjóðernis- og skrásetningarskírteini til bráðabirgða, enda skal þá, eftir því sem við verður komið, farið eftir reglum 9. gr.<br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G12M1"> Þegar nýr eigandi að skráðu skipi eða skipshluta lætur þinglýsa eignarheimild sinni skal hann í viðurvist [þinglýsingarstjóra]<sup style="font-size:60%">1)</sup> birta beiðni um skráningu á viðeigandi eyðublaði, sbr. 17. gr. [Þinglýsingarstjóri]<sup style="font-size:60%">1)</sup> skal innan þriggja virkra daga senda [Samgöngustofu]<sup style="font-size:60%">2)</sup> skráningarbeiðnina ásamt endurriti af hinni þinglesnu eignarheimild.<br>
<IMG SRC="hk.jpg" HEIGHT=11 WIDTH=11 alt="" id="G12M2"> Óheimilt er nýjum eiganda að láta lögskrá skipshöfn á skipið í sínu nafni fyrr en skráningarbeiðnin hefur borist [Samgöngustofu],<sup style="font-size:60%">2)</sup> skipið verið skráð á aðalskipaskrá og nauðsynleg skjöl gefin út því til handa, enda skulu þau sýnd lögskráningarmanni.<br>
<IMG SRC="hk.jpg" HEIGHT=11 WIDTH=11 alt="" id="G12M3"> Þegar eigendaskipti verða samkvæmt framanskráðu ber hinn fyrri eigandi ábyrgð á skoðunargjöldum vegna skipsins uns umskráning hefur farið fram.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1991.092.html">L. 92/1991, 85. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G13M1"> Ef eigandi skráðs skips vill fá því nýtt nafn eða nýtt heimilisfang skal hann senda [Samgöngustofu]<sup style="font-size:60%">1)</sup> tilkynningu um það, sbr. 17. gr. Óheimilt er að breyta nafni eða heimilisfangi fyrr en [Samgöngustofa]<sup style="font-size:60%">1)</sup> hefur skráð hið nýja nafn eða heimilisfang á aðalskrá.<br>
<IMG SRC="hk.jpg" HEIGHT=11 WIDTH=11 alt="" id="G13M2"> Nú er nafni skips eða heimilisfangi breytt á aðalskrá og tilkynnir [Samgöngustofa]<sup style="font-size:60%">1)</sup> það þá þegar í stað [þinglýsingarstjóra]<sup style="font-size:60%">2)</sup> í því þinglýsingaumdæmi þar sem skip á eða átti heimilisfang, en hann skal án tafar tilkynna breytinguna veðhöfum eða öðrum óbeinum rétthöfum í skipinu ef þeir eru kunnir.<br>
<IMG SRC="hk.jpg" HEIGHT=11 WIDTH=11 alt="" id="G13M3"> [Nú veldur hið nýja heimilisfang því að skip er flutt á milli þinglýsingaumdæma. Verður þá aðgangur í skipabók þinglýsingarstjóra í því umdæmi sem skip er flutt til virkur eftir umskráningu skips í aðalskipaskrá. Réttaráhrif þinglýsingar rofna ekki vegna flutningsins.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/1991.092.html">L. 92/1991, 85. gr.</a> <sup style="font-size:60%">3)</sup><a href="/altext/stjt/2008.069.html">L. 69/2008, 9. gr.</a> </small></i><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G14M1"> Nú verður breyting á einhverjum atriðum sem skrá skal á aðalskipaskrá samkvæmt 4. gr. en er ekki þegar getið í 12. og 13. gr. og ber þá eiganda eða eigendum skips að tilkynna [Samgöngustofu]<sup style="font-size:60%">1)</sup> breytinguna þegar í stað, sbr. 17. gr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G15M1"> Afmá skal skip af aðalskipaskrá:
<br>&nbsp;&nbsp;&nbsp;<span id="G15M1L1">1.</span> Ef það fullnægir ekki lengur skilyrðum 1. gr.<br>&nbsp;&nbsp;&nbsp;<span id="G15M1L2">2.</span> Ef það hefur farist svo að um sé kunnugt, sömuleiðis ef það hefur horfið án þess að til þess hafi spurst í 6 mánuði.<br>&nbsp;&nbsp;&nbsp;<span id="G15M1L3">3.</span> Ef það er rifið, metið ónýtt eða ekki talið þess virði að við það sé gert.<br>&nbsp;&nbsp;&nbsp;<span id="G15M1L4">4.</span> Ef það hefur legið ónotað í höfn eða skipalægi eða staðið á landi í 3 ár samfleytt hérlendis eða erlendis.<br>&nbsp;&nbsp;&nbsp;<span id="G15M1L5">5.</span> Ef um opinn bát er að ræða og aðalskoðun hefur ekki farið fram á honum í 5 ár samfleytt.<br>
<IMG SRC="hk.jpg" HEIGHT=11 WIDTH=11 alt="" id="G15M2"> Framangreind atriði skulu sönnuð með opinberu vottorði, skoðun eða á annan þann hátt sem [forstjóri Samgöngustofu]<sup style="font-size:60%">1)</sup> telur fullnægjandi.<br>
<IMG SRC="hk.jpg" HEIGHT=11 WIDTH=11 alt="" id="G15M3"> Þegar eiganda skips verður kunnugt um einhver atriði sem eiga að valda afmáningu þess af skipaskrá samkvæmt 1. mgr. skal hann þegar í stað tilkynna [Samgöngustofu]<sup style="font-size:60%">1)</sup> það á viðeigandi eyðublaði, sbr. 17. gr. Ef skipið hefur fengið þjóðernis- og skrásetningarskírteini skal eigandi afhenda það [Samgöngustofu]<sup style="font-size:60%">1)</sup> nema glatað sé.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G16M1"> Nú er skip afmáð af aðalskipaskrá og tilkynnir [Samgöngustofa]<sup style="font-size:60%">1)</sup> það þá þegar í stað hlutaðeigandi [þinglýsingarstjóra],<sup style="font-size:60%">2)</sup> en hann tilkynnir það án tafar þinglesnum rétthöfum í skipinu sem um er kunnugt. Ef skipið er ekki fellt úr þinglýsingabókum skal afmáningar af skipaskrá getið þar á blaði skips og einnig á veðbókarvottorðum um skipið.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/1991.092.html">L. 92/1991, 85. gr.</a> </small></i><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G17M1"> Skrásetningarbeiðnir og tilkynningar samkvæmt 6. gr., 12. gr., 1. mgr. 13. gr., 14. gr. og 15. gr. skal rita á viðeigandi eyðublöð sem [Samgöngustofa]<sup style="font-size:60%">1)</sup> lætur í té og fá má hjá henni og [þinglýsingarstjórum].<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/1991.092.html">L. 92/1991, 85. gr.</a> </small></i><br>
<span id="G18"></span><IMG SRC="sk.jpg" HEIGHT=11 WIDTH=11 alt=""> <b>18. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G18M1"> Ef [forstjóri Samgöngustofu]<sup style="font-size:60%">1)</sup> telur vafa leika á því að skip fullnægi skilyrðum um skráningu hér á landi eða hann telur einhver önnur atriði, sem skráningu varða, ekki nægilega í ljós leidd getur hann æskt þess að [málið verði rannsakað]<sup style="font-size:60%">2)</sup> að hætti [sakamála].<sup style="font-size:60%">3)</sup> Að rannsókn lokinni getur [forstjóri Samgöngustofu]<sup style="font-size:60%">1)</sup> borið undir úrskurð ráðherra hvernig með málið skuli fara.<br>
<IMG SRC="hk.jpg" HEIGHT=11 WIDTH=11 alt="" id="G18M2"> Hvort sem rannsókn samkvæmt 1. mgr. hefur fram farið eða ekki getur eigandi skips eða annar aðili, sem réttar hefur að gæta en telur rétti sínum hallað með úrlausn [forstjóra Samgöngustofu]<sup style="font-size:60%">1)</sup> eða ráðherra, borið mál sitt undir úrlausn dómstóla.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/1991.019.html">L. 19/1991, 195. gr.</a> <sup style="font-size:60%">3)</sup><a href="/altext/stjt/2008.088.html#G234">L. 88/2008, 234. gr.</a> </small></i><br>
<span id="G19"></span><IMG SRC="sk.jpg" HEIGHT=11 WIDTH=11 alt=""> <b>19. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G19M1"> [Forstjóri Samgöngustofu]<sup style="font-size:60%">1)</sup> getur, þegar sérstök ástæða er til, veitt skipi, sem heima á hér á landi, leiðarbréf til að fara hér hafna á milli áður en það er skráð á aðalskipaskrá. Hefur þá leiðarbréf sama gildi hér á landi sem þjóðernis- og skrásetningarskírteini.<br>
<IMG SRC="hk.jpg" HEIGHT=11 WIDTH=11 alt="" id="G19M2"> [Forstjóra Samgöngustofu]<sup style="font-size:60%">1)</sup> er einnig heimilt, ef nauðsyn ber til að skip fari þegar til útlanda, að veita því þjóðernis- og skrásetningarskírteini til bráðabirgða til siglingar þangað enda þótt eitthvað bresti á til þess að skráning á aðalskipaskrá megi þegar fram fara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> </small></i><br>
<span id="G20"></span><IMG SRC="sk.jpg" HEIGHT=11 WIDTH=11 alt=""> <b>20. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G20M1"> Fyrir útgáfu þjóðernis- og skrásetningarskírteinis, útgáfu mælibréfs, áritun á þjóðernis- og skrásetningarskírteini, endurrit mælibréfs, einkaleyfi á skipsnafni eða öðrum einkennum samkvæmt 5. gr. og nafnbreytingu á skipi skal eigandi greiða gjöld í ríkissjóð samkvæmt reglugerð<sup style="font-size:60%">1)</sup> er ráðherra setur.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/587-2002">Rg. 587/2002</a>. </small></i><br>
<span id="G21"></span><IMG SRC="sk.jpg" HEIGHT=11 WIDTH=11 alt=""> <b>21. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G21M1"> Hver sem með röngum, villandi eða ófullnægjandi skýrslum kemur því til leiðar að gefið er út þjóðernis- og skrásetningarskírteini samkvæmt 7. gr., 9. gr., 11. gr. eða 19. gr. til handa skipi sem fullnægir ekki þjóðernisskilyrðum 1. gr., svo og hver sá, sem lætur skip sigla með íslensku þjóðernis- og skrásetningarskírteini eftir að honum er kunnugt um að það fullnægir ekki lengur þjóðernisskilyrðum 1. gr., enda hafi ekki verið veittur frestur samkvæmt 15. gr., skal sæta sektum [eða fangelsi allt að 3 árum].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1998.082.html">L. 82/1998, 179. gr.</a> </small></i><br>
<span id="G22"></span><IMG SRC="sk.jpg" HEIGHT=11 WIDTH=11 alt=""> <b>22. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G22M1"> Hver sem lætur skip sigla án lögmætra merkja samkvæmt 8. gr., nemur ranglega af skipi slík merki, setur rangt merki á skip eða leynir ranglega nafni skips eða heimili skal sæta sektum eða [fangelsi allt að 2 árum].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1998.082.html">L. 82/1998, 179. gr.</a> </small></i><br>
<span id="G23"></span><IMG SRC="sk.jpg" HEIGHT=11 WIDTH=11 alt=""> <b>23. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G23M1"> Hver sem í skráningarbeiðni eða tilkynningu til [Samgöngustofu]<sup style="font-size:60%">1)</sup> samkvæmt lögum þessum veitir rangar eða villandi upplýsingar eða skýrslur eða vanrækir að senda stofnuninni lögboðnar skráningarbeiðnir eða tilkynningar skal sæta sektum eða [fangelsi allt að 2 árum].<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G23M2"> Hver sem lætur skip, sem skylt er að hafa þjóðernis- og skrásetningarskírteini, sigla án þess, sbr. 9. gr., skal sæta sektum. Sömu refsingu varðar að skila ekki þjóðernis- eða skrásetningarskírteini þegar slíkt er skylt, sbr. 11. og 15. gr. Enn varðar sömu refsingu að rita nokkuð á þjóðernis- og skrásetningarskírteini heimildarlaust, sbr. 10. gr.<br>
<IMG SRC="hk.jpg" HEIGHT=11 WIDTH=11 alt="" id="G23M3"> Brot gegn ákvæðum 2. gr. um notkun þjóðfána og brot gegn ákvæðum 5. gr. um einkarétt til nafns eða einkenna varða sektum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 4. gr.</a> <sup style="font-size:60%">2)</sup><a href="/altext/stjt/1998.082.html">L. 82/1998, 179. gr.</a> </small></i><br>
<span id="G24"></span><IMG SRC="sk.jpg" HEIGHT=11 WIDTH=11 alt=""> <b>24. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G24M1"> Um brot samkvæmt 21.&ndash;23. gr. skal beita reglum almennra hegningarlaga um tilraun og hlutdeild, þar á meðal gagnvart skipstjórnarmönnum.<br>
<IMG SRC="hk.jpg" HEIGHT=11 WIDTH=11 alt="" id="G24M2"> Nú er brot, sem um getur í 21.&ndash;23. gr., framið með verknaði, svo sem skjalafalsi, sem refsiverður er samkvæmt almennum hegningarlögum og skal þá einnig beita viðeigandi ákvæðum þeirra.<br>
<span id="G25"></span><IMG SRC="sk.jpg" HEIGHT=11 WIDTH=11 alt=""> <b>25. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G25M1"> Skip er að veði til tryggingar sektum og málskostnaði vegna brota eftir 21.&ndash;23. gr.<br>
<IMG SRC="hk.jpg" HEIGHT=11 WIDTH=11 alt="" id="G25M2"> &hellip;<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G25M3"> Sektir renna í ríkissjóð.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1991.092.html">L. 92/1991, 85. gr.</a> </small></i><br>
<span id="G26"></span><IMG SRC="sk.jpg" HEIGHT=11 WIDTH=11 alt=""> <b>26. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G26M1"> Skip, sem löglega hafa verið skráð þegar lög þessi öðlast gildi, halda skráningarrétti sínum.<br>
<IMG SRC="hk.jpg" HEIGHT=11 WIDTH=11 alt="" id="G26M2"> Lög þessi hagga ekki við neinum ákvæðum <a href="/altext/stjtnr.html#1922033">laga um rétt til fiskveiða í landhelgi, nr. 33 19. júní 1922</a>.<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup>Nú <a href="1997079.html">l. 79/1997</a>. </small></i><br>
<span id="G27"></span><IMG SRC="sk.jpg" HEIGHT=11 WIDTH=11 alt=""> <b>27. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G27M1"> Lög þessi öðlast gildi 1. janúar 1986. <a href="http://www.althingi.is/vefur/lagas-hlp.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða. Sjá 7. lið í leiðbeiningum um notkun lagasafns.">&hellip;</a><br></body></html>
