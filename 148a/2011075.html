<!DOCTYPE html>
<html><head>
<title>2011  nr. 75  21. júní/ Lög um Framkvæmdasjóð ferðamannastaða</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. janúar 2018.&nbsp;&nbsp;Útgáfa 148a.&nbsp;&nbsp;Prenta í <a href="/lagasafn/pdf/148a/2011075.pdf">tveimur dálkum</a>.</small>
</small><hr>
<h2> Lög um Framkvæmdasjóð ferðamannastaða </h2><p style='text-align:center'><strong>2011  nr. 75  21. júní</strong></p><hr>
<a href="http://www.althingi.is//dba-bin/ferill.pl?ltg=139&amp;mnr=382"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/139/s/0508.html"><i>Frumvarp til laga.</i></a><br>
<br>
<small><b>Tóku gildi 28. júní 2011.</b>  <em>Breytt með </em>
<a href="/altext/stjt/2011.126.html">l. 126/2011</a> (tóku gildi 30. sept. 2011), 
<a href="/altext/stjt/2014.125.html">l. 125/2014</a> (tóku gildi 31. des. 2014 nema 6., 8., 13.&ndash;18., 21.&ndash;25. og 29. gr. sem tóku gildi 1. jan. 2015; komu til framkvæmda skv. fyrirmælum í 30. gr.), 
<a href="/altext/stjt/2015.125.html">l. 125/2015</a> (tóku gildi 1. jan. 2016 nema 2., 4.&ndash;5., 8., 24., 31., 37., 45., 48.&ndash;52., 54.&ndash;55. og 57.&ndash;58. gr. sem tóku gildi 31. des. 2015 og a&ndash;d-liður 1. gr., 6.&ndash;7., 13. og 15. gr. sem tóku gildi 1. jan. 2017; komu til framkvæmda skv. fyrirmælum í 59. gr.) og 
<a href="/altext/stjt/2017.057.html">l. 57/2017</a> (tóku gildi 1. júlí 2017). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>ferðamála-, iðnaðar- og nýsköpunarráðherra</b> eða <b>atvinnuvega- og nýsköpunarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017084.html">hér.</a><hr><br>
<span id="G1"></span><IMG SRC="/lagas/sk.jpg" HEIGHT=11 WIDTH=11 alt=""> <b>1. gr.</b> <em>Markmið og hlutverk.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G1M1"> [Framkvæmdasjóður ferðamannastaða skal stuðla að uppbyggingu, viðhaldi og verndun ferðamannastaða sem eru í eigu eða umsjón sveitarfélaga og einkaaðila um land allt.]<sup style="font-size:60%">1)</sup> Þá skal með fjármagni úr sjóðnum leitast við að tryggja öryggi ferðamanna og vernda náttúru landsins. Einnig er sjóðnum ætlað að fjölga viðkomustöðum ferðafólks til að draga úr álagi á fjölsótta ferðamannastaði.<br>
<IMG SRC="/lagas/hk.jpg" HEIGHT=11 WIDTH=11 alt="" id="G1M2"> Fjármagni úr Framkvæmdasjóði ferðamannastaða skal varið til:
<br>&nbsp;&nbsp;&nbsp;<span id="G1M2L1">1.</span> [Uppbyggingar, viðhalds og verndunar mannvirkja og náttúru á ferðamannastöðum sem eru í eigu eða umsjón sveitarfélaga og einkaaðila.]<sup style="font-size:60%">1)</sup><br>&nbsp;&nbsp;&nbsp;<span id="G1M2L2">2.</span> Framkvæmda sem varða öryggi ferðamanna og verndun náttúru á ferðamannastöðum í eigu [eða umsjón sveitarfélaga]<sup style="font-size:60%">1)</sup> jafnt sem einkaaðila.<br>
<IMG SRC="/lagas/hk.jpg" HEIGHT=11 WIDTH=11 alt="" id="G1M3"> Framkvæmdasjóði ferðamannastaða er heimilt að fjármagna undirbúnings- og hönnunarvinnu sem er nauðsynleg vegna framkvæmda skv. 2. mgr. en sjóðnum er ekki heimilt að bera rekstrarkostnað mannvirkja, náttúruverndarsvæða eða annarra ferðamannastaða.<br>
<IMG SRC="/lagas/hk.jpg" HEIGHT=11 WIDTH=11 alt="" id="G1M4"> [Framkvæmdir sem eru á landsáætlun um uppbyggingu innviða til verndar náttúru og menningarsögulegum minjum koma ekki til álita við úthlutun úr Framkvæmdasjóði ferðamannastaða nema sérstaklega standi á, verkefnið sé í þágu almannahagsmuna og þarfnist skjótrar úrlausnar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G1M5"> Ferðamannastaðir sem úthlutað er til úr Framkvæmdasjóði ferðamannastaða skulu vera opnir gjaldfrjálsri umferð almennings eftir því sem nánar er kveðið á um í lögum og reglugerðum. Landeiganda eða umsjónaraðila lands er þó heimilt að taka gjald fyrir veitta þjónustu.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2017.057.html">L. 57/2017, 1. gr.</a> </small></i><br>
<span id="G2"></span><IMG SRC="/lagas/sk.jpg" HEIGHT=11 WIDTH=11 alt=""> <b>2. gr.</b> <em>Stjórn.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G2M1"> [Ráðherra skipar fjóra fulltrúa í stjórn Framkvæmdasjóðs ferðamannastaða til tveggja ára í senn. Skal einn skipaður eftir tilnefningu Samtaka ferðaþjónustunnar, einn eftir tilnefningu Sambands íslenskra sveitarfélaga, einn eftir tilnefningu ráðherra sem fer með málefni náttúruverndar og einn án tilnefningar og skal hann vera formaður.]<sup style="font-size:60%">1)</sup><br>
<IMG SRC="/lagas/hk.jpg" HEIGHT=11 WIDTH=11 alt="" id="G2M2"> Stjórn sjóðsins skal árlega gera tillögur til ráðherra um úthlutanir úr sjóðnum. Tillögur stjórnar skulu rúmast innan hlutverks sjóðsins eins og það er skilgreint í 1. gr. Við vinnslu tillagna skal stjórn sjóðsins jöfnum höndum auglýsa eftir umsóknum um framlög og hafa frumkvæði að öflun upplýsinga frá yfirvöldum umhverfismála og öðrum hagsmunaaðilum um þörf á framkvæmdum sem falla undir gildissvið laga þessara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2017.057.html">L. 57/2017, 2. gr.</a>, sbr. og brbákv. í s.l. </small></i><br>
<span id="G3"></span><IMG SRC="/lagas/sk.jpg" HEIGHT=11 WIDTH=11 alt=""> <b>3. gr.</b> <em>[Tekjur og gjöld.]<sup style="font-size:60%">1)</sup></em><br>
<IMG SRC="/lagas/hk.jpg" HEIGHT=11 WIDTH=11 alt="" id="G3M1"> Árlegar tekjur Framkvæmdasjóðs ferðamannastaða eru:
<br>&nbsp;&nbsp;&nbsp;<span id="G3M1L1">1.</span> [Framlag ríkissjóðs sem ákveðið er í fjárlögum.]<sup style="font-size:60%">1)</sup><br>&nbsp;&nbsp;&nbsp;<span id="G3M1L2">2.</span> Vextir af fé sjóðsins.<br>&nbsp;&nbsp;&nbsp;<span id="G3M1L3">3.</span> Aðrar tekjur.<br>
<IMG SRC="/lagas/hk.jpg" HEIGHT=11 WIDTH=11 alt="" id="G3M2"> [Rekstrarkostnaður Framkvæmdasjóðs ferðamannastaða skal greiddur af fjárheimildum sjóðsins.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2017.057.html">L. 57/2017, 3. gr.</a> </small></i><br>
<span id="G4"></span><IMG SRC="/lagas/sk.jpg" HEIGHT=11 WIDTH=11 alt=""> <b>4. gr.</b> <em>Framkvæmd.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G4M1"> Ráðherra tekur ákvörðun um einstakar úthlutanir úr Framkvæmdasjóði ferðamannastaða á grundvelli tillagna stjórnar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M2"> [Að lágmarki skal úthluta úr sjóðnum einu sinni á ári.]<sup style="font-size:60%">1)</sup> Upplýsingar um úthlutanir úr sjóðnum skal birta opinberlega.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2017.057.html">L. 57/2017, 4. gr.</a> </small></i><br>
<span id="G5"></span><IMG SRC="/lagas/sk.jpg" HEIGHT=11 WIDTH=11 alt=""> <b>5. gr.</b> <em>Varsla, reikningshald og endurskoðun.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G5M1"> Framkvæmdasjóður ferðamannastaða skal vera í vörslu Ferðamálastofu sem annast rekstur sjóðsins, þ.m.t. framkvæmd úthlutana úr sjóðnum, uppgjör, bókhald og gerð ársreikninga.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M2"> Við úthlutanir úr sjóðnum skulu framlög greidd til verkefna eftir framgangi þeirra.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M3"> Reikningsár sjóðsins er almanaksárið og Ríkisendurskoðun annast endurskoðun reikninga hans.<br>
<span id="G6"></span><IMG SRC="/lagas/sk.jpg" HEIGHT=11 WIDTH=11 alt=""> <b>6. gr.</b> <em>Reglugerð.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G6M1"> Ráðherra er heimilt að setja nánari reglur um úthlutanir úr Framkvæmdasjóði ferðamannastaða í reglugerð.<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/520-2014">Rg. 520/2014</a>. <a href="https://www.reglugerd.is/reglugerdir/allar/nr/782-2017">Rg. 782/2017</a>. </small></i><br>
<span id="G7"></span><IMG SRC="/lagas/sk.jpg" HEIGHT=11 WIDTH=11 alt=""> <b>7. gr.</b> <em>Gildistaka.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G7M1"> Lög þessi öðlast þegar gildi.<br><b>Ákvæði til bráðabirgða.</b><br><IMG SRC="/lagas/sk.jpg" HEIGHT=11 WIDTH=11 alt=""> <b>I.</b><br><IMG SRC="/lagas/hk.jpg" HEIGHT=11 WIDTH=11 alt="" id="B0M1"> [Ráðherra]<sup style="font-size:60%">1)</sup> skal standa fyrir mati á framkvæmd laganna sem ljúka ber fyrir árslok 2013. Hafa skal samráð við [þann ráðherra er fer með málefni náttúruverndar]<sup style="font-size:60%">1)</sup> og helstu hagsmunasamtök í ferðaþjónustu og umhverfismálum við þá vinnu.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 547. gr.</a> </small></i><br><IMG SRC="/lagas/sk.jpg" HEIGHT=11 WIDTH=11 alt=""> <b>[II.</b><br><IMG SRC="/lagas/hk.jpg" HEIGHT=11 WIDTH=11 alt="" id="B1M1"> Þrátt fyrir ákvæði 1. tölul. 3. gr. skal framlag ríkissjóðs nema 145,8 millj. kr. á árinu 2015.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2014.125.html">L. 125/2014, 19. gr.</a> </small></i><br><IMG SRC="/lagas/sk.jpg" HEIGHT=11 WIDTH=11 alt=""> <b>[III.</b><br><IMG SRC="/lagas/hk.jpg" HEIGHT=11 WIDTH=11 alt="" id="B2M1"> Þrátt fyrir ákvæði 1. tölul. 3. gr. skal framlag ríkissjóðs nema 149 millj. kr. á árinu 2016.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.125.html">L. 125/2015, 54. gr.</a> </small></i><br></body></html>
