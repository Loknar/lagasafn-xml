<!DOCTYPE html>
<html><head>
<title>1996  nr. 31  2. apríl/ Lög um köfun</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. janúar 2018.&nbsp;&nbsp;Útgáfa 148a.&nbsp;&nbsp;Prenta í <a href="/lagasafn/pdf/148a/1996031.pdf">tveimur dálkum</a>.</small>
</small><hr>
<h2> Lög um köfun </h2><p style='text-align:center'><strong>1996  nr. 31  2. apríl</strong></p><hr>
<a href="http://www.althingi.is//dba-bin/ferill.pl?ltg=120&amp;mnr=148"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/120/s/0176.html"><i>Frumvarp til laga.</i></a><br>
<br>
<small><b>Tóku gildi 21. maí 1996.</b>  <em>Breytt með </em>
<a href="/altext/stjt/2010.162.html">l. 162/2010</a> (tóku gildi 1. jan. 2011), 
<a href="/altext/stjt/2011.126.html">l. 126/2011</a> (tóku gildi 30. sept. 2011), 
<a href="/altext/stjt/2013.032.html">l. 32/2013</a> (tóku gildi 1. júní 2013) og 
<a href="/altext/stjt/2013.059.html">l. 59/2013</a> (tóku gildi 1. júlí 2013). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>samgöngu- og sveitarstjórnarráðherra</b> eða <b>samgöngu- og sveitarstjórnarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017084.html">hér.</a><hr><br>
<span id="G1"></span><IMG SRC="/lagas/sk.jpg" HEIGHT=11 WIDTH=11 alt=""> <b>1. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G1M1"> Enginn má stunda atvinnuköfun í ám eða vötnum, við strendur landsins eða frá íslenskum skipum hér við land nema viðkomandi fullnægi þeim skilyrðum sem sett eru í lögum þessum.<br>
<span id="G2"></span><IMG SRC="/lagas/sk.jpg" HEIGHT=11 WIDTH=11 alt=""> <b>2. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G2M1"> <i>Atvinnuköfun</i> merkir í lögum þessum allar þær athafnir sem falla undir og eru liður í atvinnustarfsemi kafarans eða annarra aðila. Einnig telst það vera atvinnuköfun ef athöfnin er liður í skipulagðri þjónustustarfsemi til verndar almannahagsmunum. Um sjálfboðaliða, sem ekki þiggja laun fyrir störf sín, gilda reglur sem samtök þeirra setja og [ráðherra]<sup style="font-size:60%">1)</sup> hefur samþykkt.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M2"> <i>Áhugaköfun</i> merkir í lögum þessum allar þær athafnir sem teljast til köfunar samkvæmt lögum þessum en falla ekki undir ákvæði 1. mgr. þessarar greinar um atvinnuköfun.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M3"> <i>Köfun</i> merkir í lögum þessum þær athafnir manna sem fara fram undir yfirborði vatns eða sjávar þar sem líkaminn er undir meiri þrýstingi en sem nemur 50 hektópaskölum (50 mbar) yfir loftþrýstingi á yfirborði jarðar og notast er við tæki sem eru hluti af viðurkenndum köfunarbúnaði.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M4"> <i>Köfunarbúnaður</i> merkir í lögum þessum allan þann búnað sem notaður er við köfun og gerir mönnum kleift að kafa.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 219. gr.</a> </small></i><br>
<span id="G3"></span><IMG SRC="/lagas/sk.jpg" HEIGHT=11 WIDTH=11 alt=""> <b>3. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G3M1"> Hver sem vill stunda atvinnuköfun skal fullnægja eftirfarandi skilyrðum:
<br>&nbsp;&nbsp;&nbsp;<span id="G3M1L1">1.</span> vera fullra 20 ára,<br>&nbsp;&nbsp;&nbsp;<span id="G3M1L2">2.</span> standast með fullnægjandi hætti heilbrigðiskröfur,<br>&nbsp;&nbsp;&nbsp;<span id="G3M1L3">3.</span> uppfylla menntunar- og hæfniskröfur,<br>&nbsp;&nbsp;&nbsp;<span id="G3M1L4">4.</span> hafa gilt atvinnuköfunarskírteini útgefið af [Samgöngustofu].<sup style="font-size:60%">1)</sup><br>
<IMG SRC="/lagas/hk.jpg" HEIGHT=11 WIDTH=11 alt="" id="G3M2"> Óheimilt er að ráða til köfunarstarfa aðra en handhafa atvinnuköfunarskírteina.<br>
<IMG SRC="/lagas/hk.jpg" HEIGHT=11 WIDTH=11 alt="" id="G3M3"> Sá sem stundar áhugaköfun skal vera 17 ára eða eldri og uppfylla skilyrði 2. og 3. tölul. 1. mgr. Þá er ráðherra heimilt með reglugerð að ákveða að þeir sem stunda áhugaköfun skuli hafa gilt áhugaköfunarskírteini útgefið af [Samgöngustofu].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 9. gr.</a> </small></i><br>
<span id="G4"></span><IMG SRC="/lagas/sk.jpg" HEIGHT=11 WIDTH=11 alt=""> <b>4. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G4M1"> [Samgöngustofa]<sup style="font-size:60%">1)</sup> gefur út köfunarskírteini til þeirra sem uppfylla skilyrði laga þessara og reglugerða sem settar eru samkvæmt þeim. Skírteini skulu rituð á þar til gerð eyðublöð og gilda til fimm ára í senn.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M2"> [Samgöngustofa]<sup style="font-size:60%">1)</sup> skal halda nákvæma skrá um handhafa atvinnuskírteina.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 9. gr.</a> </small></i><br>
<span id="G5"></span><IMG SRC="/lagas/sk.jpg" HEIGHT=11 WIDTH=11 alt=""> <b>5. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G5M1"> Hver sá sem flytur inn köfunarbúnað eða smíðar slíkan búnað skal fyrir fram fá viðurkenningu [Samgöngustofu]<sup style="font-size:60%">1)</sup> um að búnaðurinn eða hlutar hans uppfylli tæknikröfur sem gilda þar um. Liggi fyrir vottorð frá viðurkenndri prófunarstofu um að búnaður sé í samræmi við staðla og reglur telst staðfesting frá [Samgöngustofu]<sup style="font-size:60%">1)</sup> fullnægjandi.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M2"> Eigandi köfunarbúnaðar ber ábyrgð á því að búnaðurinn fullnægi skilyrðum 1. mgr. og að búnaðinum verði haldið við.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 9. gr.</a> </small></i><br>
<span id="G6"></span><IMG SRC="/lagas/sk.jpg" HEIGHT=11 WIDTH=11 alt=""> <b>6. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G6M1"> [Samgöngustofa]<sup style="font-size:60%">1)</sup> hefur umsjón og eftirlit með framkvæmd laga þessara.<br>
<IMG SRC="/lagas/hk.jpg" HEIGHT=11 WIDTH=11 alt="" id="G6M2"> Ráðherra setur nánari reglur<sup style="font-size:60%">2)</sup> um framkvæmd laganna, m.a. um skilyrði fyrir viðhaldi réttinda samkvæmt köfunarskírteini, svo sem um menntunar-, hæfnis- og heilsufarskröfur, eftir því sem við á, og um heimild [Samgöngustofu]<sup style="font-size:60%">1)</sup> til gjaldtöku vegna eftirlits, útgáfu og endurnýjunar köfunarskírteina.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 9. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/535-2001">Rg. 535/2001</a>, sbr. <a href="https://www.reglugerd.is/reglugerdir/allar/nr/762-2012">762/2012</a>. <a href="https://www.reglugerd.is/reglugerdir/allar/nr/587-2002">Rg. 587/2002</a>. </small></i><br>
<span id="G7"></span><IMG SRC="/lagas/sk.jpg" HEIGHT=11 WIDTH=11 alt=""> <b>7. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G7M1"> Slys eða óhöpp sem verða við köfun skal tilkynna þegar í stað til lögreglu í því umdæmi þar sem slys eða óhapp átti sér stað og annast lögreglan rannsókn á orsökum þeirra. Við rannsóknina skal kalla til sérfróða aðila eftir því sem þurfa þykir og skal köfunarbúnaður skoðaður af fulltrúa [Samgöngustofu].<sup style="font-size:60%">1)</sup><br>
<IMG SRC="/lagas/hk.jpg" HEIGHT=11 WIDTH=11 alt="" id="G7M2"> Niðurstöður rannsóknarinnar skulu sendar [rannsóknarnefnd samgönguslysa]<sup style="font-size:60%">2)</sup> sem fjallar um málið og birtir álit sitt í ársskýrslu nefndarinnar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 9. gr.</a> <sup style="font-size:60%">2)</sup><a href="/altext/stjt/2013.032.html">L. 32/2013, 2. gr.</a> </small></i><br>
<span id="G8"></span><IMG SRC="/lagas/sk.jpg" HEIGHT=11 WIDTH=11 alt=""> <b>8. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G8M1"> Brot á lögum þessum og reglum settum samkvæmt þeim varða sektum og/eða sviptingu réttinda nema þyngri refsing liggi við samkvæmt öðrum lögum.<br>
<span id="G9"></span><IMG SRC="/lagas/sk.jpg" HEIGHT=11 WIDTH=11 alt=""> <b>9. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G9M1"> Lög þessi öðlast þegar gildi. <a href="http://www.althingi.is/altext/stjt/1996.031.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b><br><IMG SRC="/lagas/hk.jpg" HEIGHT=11 WIDTH=11 alt="" id="G9M2"> <a href="http://www.althingi.is/altext/stjt/1996.031.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br></body></html>
