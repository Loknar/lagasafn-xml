<!DOCTYPE html>
<html><head>
<title>2001  nr. 137  21. desember/ Kvikmyndalög</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. janúar 2018.&nbsp;&nbsp;Útgáfa 148a.&nbsp;&nbsp;Prenta í <a href="/lagasafn/pdf/148a/2001137.pdf">tveimur dálkum</a>.</small>
</small><hr>
<h2> Kvikmyndalög </h2><p style='text-align:center'><strong>2001  nr. 137  21. desember</strong></p><hr>
<a href="http://www.althingi.is//dba-bin/ferill.pl?ltg=127&amp;mnr=227"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/127/s/0253.html"><i>Frumvarp til laga.</i></a><br>
<br>
<small><b>Tóku gildi 1. janúar 2003, sjá þó 14. gr.</b>  <em>Breytt með </em>
<a href="/altext/stjt/2009.098.html">l. 98/2009</a> (tóku gildi 1. okt. 2009 nema 69. og 70. gr. sem tóku gildi 1. jan. 2010), 
<a href="/altext/stjt/2010.038.html">l. 38/2010</a> (tóku gildi 7. maí 2010) og 
<a href="/altext/stjt/2011.126.html">l. 126/2011</a> (tóku gildi 30. sept. 2011). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>mennta- og menningarmálaráðherra</b> eða <b>mennta- og menningarmálaráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017084.html">hér.</a><hr><br><b>I. kafli.</b> <b>Markmið og yfirstjórn.</b><br>
<span id="G1"></span><IMG SRC="/lagas/sk.jpg" HEIGHT=11 WIDTH=11 alt=""> <b>1. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G1M1"> Markmið laga þessara er að efla kvikmyndagerð og kvikmyndamenningu á Íslandi.<br>
<IMG SRC="/lagas/hk.jpg" HEIGHT=11 WIDTH=11 alt="" id="G1M2"> Kvikmynd merkir í lögum þessum hvers kyns hreyfimyndaefni án tillits til þess með hvers konar tækni eða aðferðum það er framleitt.<br>
<IMG SRC="/lagas/hk.jpg" HEIGHT=11 WIDTH=11 alt="" id="G1M3"> Íslensk kvikmynd í skilningi laga þessara er kvikmynd sem unnin er og kostuð af íslenskum aðilum eða er samstarfsverkefni íslenskra og erlendra aðila.<br>
<span id="G2"></span><IMG SRC="/lagas/sk.jpg" HEIGHT=11 WIDTH=11 alt=""> <b>2. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G2M1"> [Ráðherra]<sup style="font-size:60%">1)</sup> fer með yfirstjórn kvikmyndamála samkvæmt lögum þessum.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M2"> Kvikmyndaráð veitir stjórnvöldum ráðgjöf um kvikmyndamálefni og gerir tillögur til [ráðherra]<sup style="font-size:60%">1)</sup> um stefnu og markmið opinberra aðgerða á sviði kvikmyndalistar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M3"> [Ráðherra]<sup style="font-size:60%">1)</sup> skipar sjö fulltrúa í kvikmyndaráð til þriggja ára í senn, formann og varaformann án tilnefningar, en hina fimm samkvæmt tilnefningum eftirtalinna aðila: Félags kvikmyndagerðarmanna, Framleiðendafélagsins &ndash; SÍK, Samtaka kvikmyndaleikstjóra, Félags kvikmyndahúsaeigenda og Bandalags íslenskra listamanna. Varamenn skulu skipaðir með sama hætti. Sami maður verður ekki skipaður í sæti aðalmanns í kvikmyndaráð oftar en tvisvar samfleytt.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> </small></i><br><br><b>II. kafli.</b> <b>Kvikmyndamiðstöð Íslands.</b><br>
<span id="G3"></span><IMG SRC="/lagas/sk.jpg" HEIGHT=11 WIDTH=11 alt=""> <b>3. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G3M1"> Verkefni Kvikmyndamiðstöðvar Íslands eru að:
<br>&nbsp;&nbsp;&nbsp;<span id="G3M1L1">1.</span> Styrkja framleiðslu og dreifingu íslenskra kvikmynda.<br>&nbsp;&nbsp;&nbsp;<span id="G3M1L2">2.</span> Stuðla að kynningu, útbreiðslu og sölu á íslenskum kvikmyndum hér á landi og erlendis og afla upplýsinga um íslenskar kvikmyndir og gefa þær út.<br>&nbsp;&nbsp;&nbsp;<span id="G3M1L3">3.</span> Efla kvikmyndamenningu á Íslandi.<br>&nbsp;&nbsp;&nbsp;<span id="G3M1L4">4.</span> Stuðla að auknum samskiptum við erlenda aðila á sviði kvikmyndamála.<br>
<span id="G4"></span><IMG SRC="/lagas/sk.jpg" HEIGHT=11 WIDTH=11 alt=""> <b>4. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G4M1"> [Ráðherra]<sup style="font-size:60%">1)</sup> skipar forstöðumann Kvikmyndamiðstöðvar Íslands til fimm ára í senn, að fenginni umsögn kvikmyndaráðs. Forstöðumaðurinn skal hafa staðgóða þekkingu á kvikmyndamálum og íslenskri menningu.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M2"> Forstöðumaðurinn fer með yfirstjórn Kvikmyndamiðstöðvar, er í fyrirsvari fyrir hana út á við, ber ábyrgð á rekstri hennar og að starfsemi hennar sé í samræmi við lög og stjórnvaldsfyrirmæli. Jafnframt annast forstöðumaðurinn ráðningar annarra starfsmanna Kvikmyndamiðstöðvarinnar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> </small></i><br>
<span id="G5"></span><IMG SRC="/lagas/sk.jpg" HEIGHT=11 WIDTH=11 alt=""> <b>5. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G5M1"> Tekjur Kvikmyndamiðstöðvar Íslands eru árlegt framlag í fjárlögum, vaxtatekjur og aðrar tekjur. Fjárveitingar til Kvikmyndasjóðs, sbr. 6. gr., skulu sérgreindar í fjárlögum hverju sinni. [Ráðherra]<sup style="font-size:60%">1)</sup> gerir tillögur um fjárveitingar á grundvelli fjárhags- og starfsáætlunar Kvikmyndamiðstöðvarinnar til þriggja ára.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> </small></i><br>
<span id="G6"></span><IMG SRC="/lagas/sk.jpg" HEIGHT=11 WIDTH=11 alt=""> <b>6. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G6M1"> Kvikmyndasjóður starfar á vegum Kvikmyndamiðstöðvar Íslands. Hlutverk Kvikmyndasjóðs er að efla íslenska kvikmyndagerð með fjárhagslegum stuðningi.<br>
<IMG SRC="/lagas/hk.jpg" HEIGHT=11 WIDTH=11 alt="" id="G6M2"> Kvikmynd, sem styrkt er af Kvikmyndamiðstöð Íslands, skal hafa íslenska menningarlega skírskotun nema sérstök menningarleg rök leiði til annars.<br>
<span id="G7"></span><IMG SRC="/lagas/sk.jpg" HEIGHT=11 WIDTH=11 alt=""> <b>7. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G7M1"> Forstöðumaður Kvikmyndamiðstöðvar Íslands tekur endanlega ákvörðun um veitingu fjárstuðnings úr Kvikmyndasjóði til undirbúnings, framleiðslu og/eða dreifingar íslenskra kvikmynda.<br>
<IMG SRC="/lagas/hk.jpg" HEIGHT=11 WIDTH=11 alt="" id="G7M2"> Í reglugerð<sup style="font-size:60%">1)</sup> sem [ráðherra]<sup style="font-size:60%">2)</sup> setur að fenginni umsögn kvikmyndaráðs skal kveðið á um skilyrði fyrir framlögum úr sjóðnum með styrkjum, lánum eða veitingu tímabundinna vilyrða fyrir stuðningi. Jafnframt skulu sett ákvæði m.a. um undirbúning úthlutunar og greiðslur úr sjóðnum. Þar skal enn fremur kveðið á um meginskiptingu fjárveitinga Kvikmyndasjóðs milli einstakra greina kvikmyndagerðar, svo og um tilhögun mats á umsóknum, störf úthlutunarnefnda og um kvikmyndaráðgjafa.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/229-2003">Rg. 229/2003</a>, sbr. <a href="https://www.reglugerd.is/reglugerdir/allar/nr/1066-2004">1066/2004</a>, <a href="https://www.reglugerd.is/reglugerdir/allar/nr/133-2009">133/2009</a> og <a href="https://www.reglugerd.is/reglugerdir/allar/nr/1147-2016">1147/2016</a>. <sup style="font-size:60%">2)</sup><a href="/altext/stjt/2011.126.html">L. 126/2011, 335. gr.</a> </small></i><br><br><b>III. kafli.</b> <b>Kvikmyndasafn Íslands.</b><br>
<span id="G8"></span><IMG SRC="/lagas/sk.jpg" HEIGHT=11 WIDTH=11 alt=""> <b>8. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G8M1"> Hlutverk Kvikmyndasafns Íslands er að:
<br>&nbsp;&nbsp;&nbsp;<span id="G8M1L1">1.</span> Safna, skrásetja og varðveita íslenskar kvikmyndir, samvinnuverkefni íslenskra og erlendra aðila og erlendar kvikmyndir sem teknar hafa verið á Íslandi, þ.m.t. að varðveita skilaskylt efni samkvæmt lögum um skylduskil til safna.<br>&nbsp;&nbsp;&nbsp;<span id="G8M1L2">2.</span> Hafa eftirlit með skylduskilum kvikmyndaefnis samkvæmt lögum um skylduskil til safna.<br>&nbsp;&nbsp;&nbsp;<span id="G8M1L3">3.</span> Standa fyrir sýningum á innlendri og erlendri kvikmyndalist.<br>&nbsp;&nbsp;&nbsp;<span id="G8M1L4">4.</span> Sjá um viðhald og endurgerðir á kvikmyndum safnsins.<br>&nbsp;&nbsp;&nbsp;<span id="G8M1L5">5.</span> Skapa fræðimönnum og fagmönnum aðstöðu til að stunda kvikmyndafræðilegar rannsóknir.<br>&nbsp;&nbsp;&nbsp;<span id="G8M1L6">6.</span> Efla kvikmyndamenningu á Íslandi.<br>
<span id="G9"></span><IMG SRC="/lagas/sk.jpg" HEIGHT=11 WIDTH=11 alt=""> <b>9. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G9M1"> [Ráðherra]<sup style="font-size:60%">1)</sup> skipar forstöðumann Kvikmyndasafns Íslands til fimm ára í senn. Forstöðumaðurinn skal hafa staðgóða þekkingu á kvikmyndamálum og íslenskri menningarsögu.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> </small></i><br>
<span id="G10"></span><IMG SRC="/lagas/sk.jpg" HEIGHT=11 WIDTH=11 alt=""> <b>10. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G10M1"> Framleiðendum kvikmynda sem hlotið hafa styrk úr Kvikmyndasjóði er skylt innan sjö ára frá frumsýningardegi að afhenda Kvikmyndasafni tvö eintök kvikmyndar og skal annað eintakið vera frumeintak eða ígildi þess, sem og annað efni er varðar kvikmyndina og varðveislugildi hefur. Nánar skal kveðið á um framkvæmd skila í reglugerð.<br>
<span id="G11"></span><IMG SRC="/lagas/sk.jpg" HEIGHT=11 WIDTH=11 alt=""> <b>11. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G11M1"> Tekjur Kvikmyndasafns Íslands eru árlegt framlag í fjárlögum, vaxtatekjur og aðrar tekjur. [Ráðherra]<sup style="font-size:60%">1)</sup> gerir tillögur um fjárveitingar á grundvelli fjárhags- og starfsáætlunar Kvikmyndasafnsins til þriggja ára.<br>
<IMG SRC="/lagas/hk.jpg" HEIGHT=11 WIDTH=11 alt="" id="G11M2"> Kvikmyndasafni Íslands er heimilt að taka gjald fyrir eftirtalda þætti þjónustunnar: Útlán á kvikmyndum, kvikmyndasýningar, sérvinnslu skráa og úttak tölvugagna, sérfræðilega heimildaþjónustu og hvers konar afritun og fjölföldun, til þess að standa straum af launum og efniskostnaði vegna þessara þátta. Gjaldskrá vegna þessarar þjónustu skal háð samþykki [ráðherra].<sup style="font-size:60%">1)</sup><br>
<IMG SRC="/lagas/hk.jpg" HEIGHT=11 WIDTH=11 alt="" id="G11M3"> Kvikmyndasafn Íslands skal afla fullnægjandi heimilda rétthafa samkvæmt höfundalögum svo að markmið starfsemi Kvikmyndasafns nái fram að ganga.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> </small></i><br><br><b>IV. kafli.</b> <b>Önnur ákvæði.</b><br>
<span id="G12"></span><IMG SRC="/lagas/sk.jpg" HEIGHT=11 WIDTH=11 alt=""> <b>12. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G12M1"> [Ráðherra]<sup style="font-size:60%">1)</sup> er heimilt að skipa markaðsnefnd kvikmynda til þriggja ára í senn er í sitji fulltrúar samkvæmt tilnefningum frá [því ráðuneyti er fer með málefni iðnaðar],<sup style="font-size:60%">1)</sup> Kvikmyndamiðstöð Íslands, [ráðuneyti er fer með útflutningsverslun]<sup style="font-size:60%">1)</sup> og [Íslandsstofu].<sup style="font-size:60%">2)</sup> [Ráðherra]<sup style="font-size:60%">1)</sup> skipar formann nefndarinnar. Varamenn skulu skipaðir með sama hætti.<br>
<IMG SRC="/lagas/hk.jpg" HEIGHT=11 WIDTH=11 alt="" id="G12M2"> Hlutverk nefndarinnar er að veita innlendum og erlendum aðilum þjónustu er varðar gerð kvikmynda á Íslandi. Nefndinni er heimilt að kynna Ísland sem vettvang kvikmyndagerðar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G12M3"> [Ráðherra]<sup style="font-size:60%">1)</sup> setur nefndinni erindisbréf. [Ráðherra]<sup style="font-size:60%">1)</sup> er heimilt að fela Kvikmyndamiðstöð Íslands rekstur markaðsnefndarinnar með sérstökum samningi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> <sup style="font-size:60%">2)</sup><a href="/altext/stjt/2010.038.html#G8">L. 38/2010, 8. gr.</a> </small></i><br>
<span id="G13"></span><IMG SRC="/lagas/sk.jpg" HEIGHT=11 WIDTH=11 alt=""> <b>13. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G13M1"> [Ráðherra]<sup style="font-size:60%">1)</sup> setur í reglugerð<sup style="font-size:60%">2)</sup> nánari ákvæði um framkvæmd laga þessara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/229-2003">Rg. 229/2003</a>, sbr. <a href="https://www.reglugerd.is/reglugerdir/allar/nr/1066-2004">1066/2004</a> og <a href="https://www.reglugerd.is/reglugerdir/allar/nr/1118-2007">1118/2007</a>. <a href="https://www.reglugerd.is/reglugerdir/allar/nr/446-2015">Rg. 446/2015</a>. </small></i><br>
<span id="G14"></span><IMG SRC="/lagas/sk.jpg" HEIGHT=11 WIDTH=11 alt=""> <b>14. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G14M1"> Lög þessi öðlast gildi 1. janúar 2003 og skulu vera komin að fullu til framkvæmda 1. mars 2003. <a href="http://www.althingi.is/altext/stjt/2001.137.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="/lagas/sk.jpg" HEIGHT=11 WIDTH=11 alt=""> <b>Ákvæði til bráðabirgða.</b><br><IMG SRC="/lagas/hk.jpg" HEIGHT=11 WIDTH=11 alt="" id="B0M1"> Kvikmyndamiðstöð Íslands og Kvikmyndasafn Íslands taka við tekjum og eignum Kvikmyndasjóðs Íslands. Kvikmyndamiðstöð tekur við réttindum og skyldum Kvikmyndasjóðs gagnvart viðskiptavinum hans í samræmi við ákvæði laga þessara.<br><IMG SRC="/lagas/hk.jpg" HEIGHT=11 WIDTH=11 alt="" id="B0M2"> Umboð núverandi stjórnar Kvikmyndasjóðs Íslands fellur niður frá gildistöku laga þessara.<br><IMG SRC="/lagas/hk.jpg" HEIGHT=11 WIDTH=11 alt="" id="B0M3"> Framkvæmdastjóri Kvikmyndasjóðs Íslands er forstöðumaður Kvikmyndamiðstöðvar Íslands þar til nýr forstöðumaður hefur verið skipaður samkvæmt ákvæðum 4. gr., þó eigi lengur en til 1. mars 2003. Staða framkvæmdastjóra Kvikmyndasjóðs Íslands skal lögð niður frá og með þeim tíma er hann lætur af störfum.<br><IMG SRC="/lagas/hk.jpg" HEIGHT=11 WIDTH=11 alt="" id="B0M4"> Núverandi safnstjóri Kvikmyndasafns Íslands gegnir störfum forstöðumanns Kvikmyndasafns Íslands þar til skipað hefur verið í embætti forstöðumanns samkvæmt ákvæðum 9. gr., þó eigi lengur en til 1. mars 2003.<br><IMG SRC="/lagas/hk.jpg" HEIGHT=11 WIDTH=11 alt="" id="B0M5"> Lokið skal við að skipa í kvikmyndaráð skv. 2. gr. laga þessara fyrir 1. febrúar 2003.<br></body></html>
