<!DOCTYPE html>
<html><head>
<title>1970  nr. 35  9. maí/ Lög um Kristnisjóð o.fl.1)</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. janúar 2018.&nbsp;&nbsp;Útgáfa 148a.&nbsp;&nbsp;Prenta í <a href="/lagasafn/pdf/148a/1970035.pdf">tveimur dálkum</a>.</small>
</small><hr>
<h2> Lög um Kristnisjóð o.fl.<sup style="font-size:60%">1)</sup> </h2><p style='text-align:center'><strong>1970  nr. 35  9. maí</strong></p><hr>
&nbsp;&nbsp;&nbsp;<i><small><sup style="font-size:60%">1)</sup>Lagaheiti breytt með <a href="1990062.html">l. 62/1990, 49. gr.</a> </small></i><br><a href="http://www.althingi.is//dba-bin/ferill.pl?ltg=90&amp;mnr=11"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/90/s/pdf/0011.pdf"><i>Frumvarp til laga.</i></a><br>
<br>
<small><b>Tóku gildi 1. júlí 1970.</b>  <em>Breytt með </em>
<a href="/altext/stjtnr.html#1984004">l. 4/1984</a> (tóku gildi 22. mars 1984), 
<a href="/altext/stjt/1985.025.html">l. 25/1985</a> (tóku gildi 14. júní 1985), 
<a href="/altext/stjt/1990.062.html">l. 62/1990</a> (tóku gildi 1. júlí 1990), 
<a href="/altext/stjt/1993.137.html">l. 137/1993</a> (tóku gildi 1. jan. 1994), 
<a href="/altext/stjt/1997.078.html">l. 78/1997</a> (tóku gildi 1. jan. 1998), 
<a href="/altext/stjt/2010.162.html">l. 162/2010</a> (tóku gildi 1. jan. 2011) og 
<a href="/altext/stjt/2011.126.html">l. 126/2011</a> (tóku gildi 30. sept. 2011). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>dómsmálaráðherra</b> eða <b>dómsmálaráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017084.html">hér.</a><hr><br><b>I. kafli.</b> <b>Um skipun prestakalla og prófastsdæma.</b><br>
<span id="G1"></span><IMG SRC="/lagas/sk.jpg" HEIGHT=11 WIDTH=11 alt=""> <b>1.&ndash;4. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1990.062.html">L. 62/1990, 49. gr.</a> </small></i><br>
<span id="G5"></span><IMG SRC="/lagas/sk.jpg" HEIGHT=11 WIDTH=11 alt=""> <b>5. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G5M1"> Sveitarfélögum kaupstaða og kauptúna er skylt að leggja til ókeypis lóðir undir kirkjur og undanskilja þær gatnagerðargjaldi. [Nú er presti skylt að hafa aðsetur í kaupstað eða kauptúni og er þá sveitarfélagi skylt að leggja til ókeypis lóð undir íbúðarhús hans ef um lögboðið prestssetur er að ræða.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1993.137.html">L. 137/1993, 10. gr.</a> </small></i><br>
<span id="G6"></span><IMG SRC="/lagas/sk.jpg" HEIGHT=11 WIDTH=11 alt=""> <b>6.&ndash;10. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1990.062.html">L. 62/1990, 49. gr.</a> </small></i><br>
<span id="G11"></span><IMG SRC="/lagas/sk.jpg" HEIGHT=11 WIDTH=11 alt=""> <b>11.&ndash;13. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1985.025.html">L. 25/1985, 38. gr.</a> </small></i><br>
<span id="G14"></span><IMG SRC="/lagas/sk.jpg" HEIGHT=11 WIDTH=11 alt=""> <b>14.&ndash;17. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1990.062.html">L. 62/1990, 49. gr.</a> </small></i><br><br><b>II. kafli.</b> <b>Um kristnisjóð.</b><br>
<span id="G18"></span><IMG SRC="/lagas/sk.jpg" HEIGHT=11 WIDTH=11 alt=""> <b>18. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G18M1"> Stofna skal sjóð, er nefnist kristnisjóður.<br>
<span id="G19"></span><IMG SRC="/lagas/sk.jpg" HEIGHT=11 WIDTH=11 alt=""> <b>19. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G19M1"> Stofnfé sjóðsins er:
<br>&nbsp;&nbsp;&nbsp;<span id="G19M1L1">a.</span> Kirkjujarðasjóður. Skal sá sjóður lagður niður og renna í kristnisjóð.<br>&nbsp;&nbsp;&nbsp;<span id="G19M1L2">b.</span> &hellip;<sup style="font-size:60%">1)</sup><br>&nbsp;&nbsp;&nbsp;<span id="G19M1L3">c.</span> Prestakallasjóður. Skal sá sjóður lagður niður og renna í kristnisjóð.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1997.078.html#G64">L. 78/1997, 64. gr.</a> </small></i><br>
<span id="G20"></span><IMG SRC="/lagas/sk.jpg" HEIGHT=11 WIDTH=11 alt=""> <b>20. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G20M1"> Tekjur kristnisjóðs skulu vera:
<br>&nbsp;&nbsp;&nbsp;<span id="G20M1L1">a.</span> Arður af stofnfé kristnisjóðs.<br>&nbsp;&nbsp;&nbsp;<span id="G20M1L2">b.</span> &hellip;<sup style="font-size:60%">1)</sup><br>&nbsp;&nbsp;&nbsp;<span id="G20M1L3">c.</span> &hellip;<sup style="font-size:60%">1)</sup><br>&nbsp;&nbsp;&nbsp;<span id="G20M1L4">d.</span> Önnur framlög, sem ákveðin kunna að vera með lögum.<br>&nbsp;&nbsp;&nbsp;<span id="G20M1L5">e.</span> Frjáls framlög safnaða, einstaklinga og fyrirtækja.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1997.078.html#G64">L. 78/1997, 64. gr.</a> </small></i><br>
<span id="G21"></span><IMG SRC="/lagas/sk.jpg" HEIGHT=11 WIDTH=11 alt=""> <b>21. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G21M1"> Hlutverk kristnisjóðs skal vera:
<br>&nbsp;&nbsp;&nbsp;<span id="G21M1L1">1.</span> Að launa aðstoðarþjónustu presta og guðfræðinga í víðlendum eða fjölmennum prestaköllum. Biskup gerir ráðstöfun um þessa þjónustu í samráði við hlutaðeigandi sóknarpresta og héraðsprófasta.<br>&nbsp;&nbsp;&nbsp;<span id="G21M1L2">2.</span> Að launa starfsmenn, sem ráðnir eru til sérstakra verkefna í þágu þjóðkirkjunnar samkvæmt ákvörðun kirkjuþings. Slíkir starfsmenn skulu ráðnir af biskupi með samþykki kirkjuráðs.<br>&nbsp;&nbsp;&nbsp;<span id="G21M1L3">3.</span> Að styrkja söfnuði, er ráða vilja starfsmenn til starfa á sínum vegum á sviði æskulýðsmála, líknarmála eða að öðrum mikilvægum verkefnum.<br>&nbsp;&nbsp;&nbsp;<span id="G21M1L4">4.</span> Að veita fátækum söfnuðum starfsskilyrði, einkum á þeim stöðum, þar sem prestaköll hafa verið sameinuð og kirkjuleg þjónusta er sérstökum erfiðleikum háð.<br>&nbsp;&nbsp;&nbsp;<span id="G21M1L5">5.</span> Að kosta búferlaflutning guðfræðinga, sem settir eru til þjónustu samkvæmt 1. tölul.<br>&nbsp;&nbsp;&nbsp;<span id="G21M1L6">6.</span> Að styrkja framhaldsnám guðfræðinga og annarra starfsmanna kirkjunnar til undirbúnings undir kirkjuleg störf.<br>&nbsp;&nbsp;&nbsp;<span id="G21M1L7">7.</span> Að styðja hvers konar starfsemi kirkjunnar til eflingar kristinni trú og siðgæði með þjóðinni, svo sem útgáfu á hjálpargögnum í safnaðarstarfi og kristilegu fræðsluefni, enn fremur félög og stofnanir, sem vinna að mikilvægum verkefnum á kirkjunnar vegum.<br>&nbsp;&nbsp;&nbsp;<span id="G21M1L8">8.</span> Að sinna að öðru leyti eftir þörfum þeim verkefnum, sem prestakallasjóður hefur gegnt til þessa.<br>
<span id="G22"></span><IMG SRC="/lagas/sk.jpg" HEIGHT=11 WIDTH=11 alt=""> <b>22. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G22M1"> Fastir starfsmenn kirkjunnar, sem ráðnir eru til fullrar vinnu skv. 21. gr., skulu njóta réttinda og bera skyldur opinberra starfsmanna.<br>
<span id="G23"></span><IMG SRC="/lagas/sk.jpg" HEIGHT=11 WIDTH=11 alt=""> <b>23. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G23M1"> Kirkjuráð hinnar íslensku þjóðkirkju hefur á hendi umsjá og stjórn kristnisjóðs og ber ábyrgð fyrir kirkjuþingi á stjórn hans. Kirkjuráð semur árlega fjárhagsáætlun fyrir sjóðinn, og skal hún samþykkt af [ráðuneytinu].<sup style="font-size:60%">1)</sup> Reikningsleg endurskoðun skal framkvæmd af ríkisendurskoðuninni.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 49. gr.</a> </small></i><br><br></body></html>
